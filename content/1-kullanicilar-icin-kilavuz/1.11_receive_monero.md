---
title: 1.11 Al
---

Sana monero yollayabilmesi için, diğer kişi içerisine yollayabileceği
bir adrese ihtiyacı duyar, tipki e-posta gibi.

Monero adresleri 95 haneli harf ve numaralar dizisinden oluşur, ve her
zaman 4 veya 8 ile başlar.  Bu diziler tamamen rastgele değildirler,
çünkü hatırla ki bunlar senin tohumlarından üretilirler.  Adresler
şunun gibi görünür:
`88JiTX1ZuqXjEhVrxQRZBAX9VTBjzaBYUbh9Y85mL4Am7zkAVnDzxX4HMJdqSWcDMWSqyXShN9vuvYMySGTeYaRb3nc3H4w`

Bunlar elle yazmak veya sesli okumak için oldukca uzun dizilerdir, ve
eğer bu adresleri kullanırken sen veya sana monero gönderen kişi bir
hata yaparsa o monerolar tamamen başka bir yere gidecekler ve senin
onlara erişimin olmayacak.  Bu yüzden adresleri bir yerlere aktarırken
onları her zaman ya kopyala yapıştır, ya da karekod kullan.

Kendi adresini bulmak için cüzdanını aç ve *Al* (ing.: *Receive*)
butonuna bas.  Ardından orada kendi adresini göreceksin.  Onu basitçe
bir mesajlaşma uygulamasına kopyala yapıştır, veya yanında bulunan
kişiden monero almak için adresinin karekodunu ona göster.

Merak etme, *diğer kripto paraların aksine*, Monero'da birisi senin
adresini öğrendiği zaman senin ne kadar paraya sahip olduğunu veya
kimlere para yollayıp kimlerden para aldığını göremez.  Bu saydam
olmayan ve kilitli bir kutuya benzer: insanlar içine bir şeyler
koyabilir fakat içinde ne olduğunu veya kutunun kime ait olduğunu
bilemezler.  Monero'nun güzelliği budur.  Sonuç olarak, Monero
adresini özgürce paylaşmaktan çekinme.

Senin adresine sahip olduktan sonra, diğerleri sana Monero göndermek
için bilmeleri gereken her şeye sahip olurlar.  Miktarda uzlaştıktan
sonra beklemeye geç.  Yolladıklarında, senin cüzdanında gözükmesi bir
kaç saniye sürebilir.  Gelen monerolar cüzdanında ilk defa
gözüktükleri zaman **beklemede** (ing.: *pending*) olurlar.  Yaklaşık
iki dakika ardından gelen işlem durumu beklemeden **onaylandı**'ya
(ing.: *confirmed*) dönüşür.  Bu demektir ki, sana gelen Monero
gönderim işlemi en son Monero bloğu içerisine girmiştir ve **geri
alınamaz** durumdadır.  İşlem tamam.

Monero'nun çalışma şeklinden dolayı bu yeni gelen moneroları başka bir
yere yollamadan önce 9 blok daha beklemen gerekir.  Bu yaklaşık 20
dakika sürer.  Monero yollamayı [şimdi
deneyelim!](1.12_send_monero.md)



<p align='center' style='margin-top: 1.5em;'><span style='margin-right: 1em;'><a href="./1.10_mine_monero.md">◄ Önceki</a></span> <span style='color: #ff774d;'>/</span> <span style='margin-left: 1em;'><a href="./1.12_send_monero.md">Sonraki ►</a></span></p>
