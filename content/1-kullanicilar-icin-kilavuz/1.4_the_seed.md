---
title: 1.4 Kudretli tohum
---

Kendi [kendinin bankası olacaksan](1.03_be_your_own_bank.md), kendi
monerolarını başkalarının ellerinden koruma sorumluluğu tamamen sana
ait.  **Unutma: büyük güç büyük sorumluluk getirir.**

[İndirdiğin uygulamayı](1.02_get_a_monero_wallet.md) aç, ve yeni bir
cüzdan yarat.  Büyük ihtimalle birkaç seçenek önüne çıkacak, fakat en
önemli olan şey sana **tohum kelimelerinin** gösterilecek olması.  Bu
kelimelere aynı zamanda anımsatıcı (mnemonik) kelimeler de denebilir.

Tohumların.  Bunlar senin _çok_ dikkatlice bir yere yazıp saklaman
gereken rastgele kelimelerdir.  Bu kelimeler senin cüzdanına özgüdür.
Hiçbir diğer cüzdan aynı kelimelere sahip değildir, ve bu kelimelerdeki
rastgelelik o kadar yüksektir ki başkalarının bu kelimeleri tahmin
edebilmeleri dünyadaki bütün sahillerde bulunan kumlardan rastgele bir
tane seçmeye benzer.  Aynı kum tanesini seçemeyeceklerdir.

Tohumunu gerçek bir tohummuş gibi hayal et.  Cüzdan uygulaması onu
ekecek ve oradan bir monero cüzdanı filizlenecek.  Tıpkı dallar ve
yapraklar gibi, hesaplar ve adresler o tekil tohum kelimelerinden
büyüyecekler.  Tohumunu cüzdanının DNA'sı gibi düşün; tıpkı tek çeşit
bir DNA'nın aynı tipteki bir insanı sürekli yaratabilmesi gibi, aynı
tohum her zaman aynı cüzdanı yaratacaktır.  Bu yüzden tohumunu
_güvenli_ ve _gizli_ tutman çok önemlidir.  Eğer tohumunu kaybedersen
veya bir hata yaparsan, monerolarını da kaybedersin.  Eğer birisi
senin tohum kelimelerini görürse, senin monerolarını da çalabilir.

Bu _senin_ paran, _senin_ sırrın, _senin_ tohumun.  [Bir yere yaz, ve
iki kere kontrol et](1.05_seed_storage.md).

