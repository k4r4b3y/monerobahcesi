---
title: 2.2 Para batarya gibidir
---

Para geçmiş işlerimizin meyvelerini koruyabilmemiz için icat ettiğimiz
bir varlıktır.  Kimi zaman bu meyveler daha çok şansla elimize
geçebilir; tipki başkalarından önce gizli bir gömüt bulduğumuzda
olabileceği gibi.  Yine de, bence, bu durumda dahi, sen başkalarının
aksine, başkalarının bakmayı akıl edemediği veya reddettiği bir
noktaya bakma riskini aldın, cesaretini gösterdin, ve eylemini ortaya
koydun.  Aldığın bu risk ve ortaya koyduğun eylemle başkalarından
ziyade sen ödüllendirilmiş oldun.

Para bir emek bataryası gibidir.  Onu şu anda, içine koyduğun emeğin
meyvelerini gelecekte kullanabilmek için, *şarj edersin*.

Tıpkı elektrik bataryaları gibi, para bataryalarının da en iyileri, en
kolay şekilde şarj edilebilen, en uzun süre bu şarjı içinde
saklayabilen, ve en verimli şekilde içindeki şarjı tekrar açığa
çıkaranlardır.  Bu üç işlev (saklamak, tutmak, ve kullanmak üzere
tekrar açığa çıkarmak) para hakkında konuşurken de geçerlidir.  İyi
nitelikte bir para kolayca elde edilebilen veya takas edilebilen,
değerini uzun süre koruyabilen, ve ürün/hizmetlere yarın tekrar
kolayca dönüştürülebilenidir.

O halde, kötü bir paranın niteliklerini kolayca görebiliriz: elde
etmesi zor, değerini zamanla yitiren, ve ürün/hizmetlere çevirmede
pahalı.

Tıpkı elektrik bataryaları sayesinde konumumuz değişse de, duvardaki
prize muhtaç olmadan, elektrikli aletleri kullanabilmemiz gibi,
paranın icadı da bizim şu anki ihtiyaçlarımızın ötesine geçip, zaman
içerisinde gelecekteki ihtiyaçlarımızı da tatmin edebilmemizi sağladı.
Sadece tüketmek yerine, üretme ve inşa etme eylemlerine geçtik.

Bu önemli bir gelişmeydi ve bizi bugüne taşıdı.  Şimdi, [eğer bugün
elimizdekinden daha iyi bir batarya yaratmak isteseydik ihtiyacımız
olan şeylere](2.03_good_money.md) bir bakalım.

