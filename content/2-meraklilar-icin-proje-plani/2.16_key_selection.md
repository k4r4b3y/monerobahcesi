---
title: 2.16 Sana bir anahtar
---

Artık [anahtarlarımızın nasıl gözüktüklerini](2.15_keys.md) biliyoruz.
Fakat herkesin kendi monerolarına sahip olmalarını sağlayan bu
anahtarları elde etmelerinden önce, onlara bu anahtarları nasıl
dağıtacağımızı düşünmeliyiz.  Bariz nedenlerden dolayı, bu anahtarlar
sahibi dışındaki kişiler için bir _sır_ olmalı.  Monero oyunumuzdaki
oyunculara anahtarlarını yaratmak ve teslim etmek için ne yapabiliriz?
Dahası, bunu yaparken tek bir hükümdar anahtar ile diğer bütün
anahtarları kontrol edemediğimiz bir sistemi nasıl yaratabiliriz?
Çünkü tersi durumda başka herkesin monerolarına erişim sağlayan çok
güçlü bir anahtar var olurdu.

Çözüm, içinde gazilyonlarca anahtar bulunduran çok çok büyük bir kutu
yapmak ve her bir oyuncudan, kutu içerisinden, kendilerinde sır olarak
tutacakları, bir tane anahtar seçmelerini söylemek.  Böylelikle,
seçtikleri anahtarlar, oyuncuların kendilerinde saklı olacak.  Fakat
insanlar rastgelelikte o kadar iyi değiller.  Eğer sana 1 ile 10
arasında rastgele bir sayı seçmeni söyleseydim yüzde 45 olasılıkla
7'yi seçmiş olurdun.  İnsanlar olarak aynı zamanda rastgelelik taklidi
yapmakta da çok kötüyüz.  Finansal suçlar bu şekilde çözülmekte, bu
arada.  Analizciler hesap çizelgelerinde gürültülü veriler görecekleri
yerde doğal el yapımı örüntüler görerek verilerin sahtelendirilmeye
çalışıldığını fark eder.

Bir kullanıcı herhangi bir Monero uygulaması kullanarak bir Monero
cüzdanı yarattığı zaman, [uygulama cihazdan rastgele bir sayı
üretemesini isteyecek](2.17_random.md), ardından bu sayıyı daha iyi
bir rastgelelik için bir bilgisayar kodundan 3 kere daha geçirecek, ve
bununla bizim [çok büyük olası anahtarlar kümemizden](2.15_keys.md)
bir tane anahtarı seçecek.  Ardından bunu kullanıcıya gösterecek, ve
ona [bunu güvenli bir yere yazması için
yalvaracak.](1-kullanicilar-icin-kilavuz/1.05_seed_storage.md).  Çünkü
telefonlar tuvalete düşebilir, bilgisayarlar çalınabilir, vb.

