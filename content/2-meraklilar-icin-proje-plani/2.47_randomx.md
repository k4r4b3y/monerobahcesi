---
title: 2.47 Piyanoyu Değiştir
---

Paramızın çok [önemli özelliklerinden](2.03_good_money.md) birisi onun
merkeziyetsiz olmasidir.  Tepede kimsenin birileri için paramızı
kullanıp kullanamayacağına karar veremiyor olmasi çok önemli.  Aksi
takdirde, kimse gönüllü olarak [zamanını ve
enerjisini](2.02_money_is_a_battery.md) kendisinden kolayca sökülüp
çalınabilen bir şey karşılığında değiştirmek istemez.  Bu çeşit bir
merkeziyetsizliği sağlamak için, ağımızın altyapısını
[düğümler](2.25_nodes.md) ve [madenciler](2.09_miners.md) olarak ikiye
ayırdık.  Yine de, bu çeşit bir düzenin çalışmaya devam etmesini
güvene almak için, bunların hepsinin merkeziyetsiz *kalmalarını*
sağlamalıyız.

Düğümleri dağıtık olarak tutmak kolay, çünkü düğüm çalıştırmak daha
ucuz, ve eğer parayı kendin de kullanıyorsan, çoktan kendi [işlem
kaydı listene](2.10_money_ledger.md) sahip olma eğilimini de
hissediyor olacaksın.  Bu listenin olabildiğince fazla yerde
bulunmasını istiyoruz, sonuçta bizim paramızın kaydını tutan şey bu.

Ancak madencileri dağıtık tutmak daha zor.  Birileri *para kazanmak*
için fakat *parayı kullanmamak* için madencilik yapıyor olabilir.
Kendileri içinde iyi ve şefkatli bir ruh barındırsa da, eğilimleri
kârlarını artırmaya yönelik olacak.  Kârını en yükseğe çekmek
istediğinde şu iki şeyi yapmaya yönelirsin: daha iyi olmak ve daha
büyük olmak.  Bunlardan ilkini *çözebiliriz*, ama
ikincisini... diyelim ki *yönetebiliriz*.

Hatırla, madenciler bilgisayarlarını kullanarak, bir matematik
işlemini yerine getirip, çok zor tahmin edilen bir sayıyı elde etmeye
çalışırlar.  Durum bu olunca, eğer bu matematik işlemi *her zaman
aynı* ise, bilgisayarlar bu işe uyum sağlayabilir.  Tıpkı piyano çalan
birisini belli bir müziği çalmaya ikna edersen olacağı gibi.  Bu kişi
öncelikle tuşlara rastgele basacak ve tuşların seslerini tanıyacak.
Müziği kendilerine mırıldayıp tuşları deneyecek, ve pek çok deneme
yanılmaların ardından o müziği çalacaklar.  Pekiyi.  Fakat onlara,
bunun ardından, başka bir müziği çalmalarını söylersen ne olacak?
Emin ol ki, öğrenmeleri ilk seferkinden daha kısa sürecek.  Benzer bir
şey madencilikte de olur.  Eğer bir sonraki şanslı sayıyı elde etmek
için aynı **algoritmayı** kullanırsak, ve eğer insanların bu işten
para kazanabilmeleri mümkün ise, emin olabilirsin ki insanlar bu işi
yapmak için daha iyi yongalar icat etmeye varacaklardır.  Bu yeni
yongalar, sadece tekil bir işi yerine getirmek için en uygun halde
tasarlanacaklardır.  Bu yongayı üretebilen şirket, ödülü diğer
herkesten önce elde etmede daha hızlı davranabilecektir.  Bu ödülleri
kullanarak kendisine tekrar özelleşmiş yongalara sahip makineleri
üretecek, ve bu makineleri başkalarına satarken üzerine kâr payı
koyarak satacaktır.  Sonuç olarak ayakta kalan madenciler sadece kârlı
olarak çalışabilen makinelere sahip, bir avuç zengin katılımcıdan
ibaret olacaklar.  Böylece elinde hangi parasal işlemlerin bloklara
girmeye layık olduğunu karar verebilen, kimin paramızı
kullanabileceğine karar verebilen, ve daha da önemlisi neyin [gerçek
para](2.46_fork.md) olduğuna karar verebilen bir seçkin azınlık
olacak.

RandomX Tevador ve [pek çok
başka](https://github.com/tevador/RandomX/graphs/contributors)
geliştiricilerin katkısıyla bu soruna karşı paramızı savunmak için
yaratıldı.  RandomX madencilik algoritmasını rastgele, sürekli
değiştirir.  Bu, bizim acemi piyano oyuncumuzun tuşların yerini her
anladığı sefer, önüne tekrar öğrenmesi gereken yeni bir tuş dizilimi
sermek gibidir.  Bu çeşit bir piyanoda çok iyi bir piyanist olmak
bayaği bayaği zor olurdu.  RandomX sürekli değiştiği için, onunla aşık
atabilen en iyi yonga, bu farklı problemlerin hepsinin birlikte
üstesinden gelebileni, yani genel bir CPU gibi davranabileni olurdu.
Senin bilgisayarının beyni genel amaçlı bir alet.  RandomX o isviçre
çakısı içerisinde bulunan her aleti en az bir kere kullanmanı
gerektirir.  İsviçre çakısı içerisindeki makas senin kullanabileceğin
en iyi makas olmayabilir, ancak yanında sadece bir alet taşımak
zorundaysan, her duruma hazırlıklı olabilmeni sağlayacak en iyi alet
bir isviçre çakısıdır.

Bu çözümün madencileri daha da büyük ve tek bir yerde toplanır
durumdan alıkoyan ikinci bir sonucu daha vardır.  Katılımcıların daha
fazla paraya sahip olmalarını, daha çok makine almalarını, elektrik
şirketleri ile daha büyük sözleşmelere girmelerini, kendi maaşlı
elemanlarını çalıştırmalarını vb, engelleyemezsin.  Buna ölçek
ekonomisi denir.  Fakat bunun, rekabetteki olumsuz etkilerini RandomX
ile en aza indirebilirsin.  RandomX genel amaçlı elektronik cihazlarda
("bilgisayar işlemcisi", veya "CPU") en iyi şekilde çalıştığı için, bu
çeşit cihazlara daha fazla sayıda bireyin sahip olması, özelleşmiş
cihazlara sahip olanlardan, daha olası.  Çünkü bu çeşit genel amaçlı
elektronik cihazlara insanların *başka şeyler* için de ihtiyaçları
olur.  İnsanlar bu cihazlara çoktan sahip (elimdeki laptop, odandaki
oyun bilgisayarı, video hazırlama programı çalıştırdığın masaüstü,
vb.), ve sen onlara bu cihazları kullanarak *aynı zamanda* madencilik
de yapabilmelerini sağlıyorsun.  Daha çok madenciye sahip olursak,
ağımız o kadar fazla merkeziyetsizleşir, ve bu sebeple, daha da iyi
bir para sistemine sahip oluruz.

Bununla beraber, kendimize bir dakika ayırıp bayağı iyi bir para
sistemi tasarladığımızın farkındalığında keyif alalım.

Bu anın ardından, aklımıza hızla gelen bir soru beliriyor: iyi de bunu
neden yapıyoruz?

