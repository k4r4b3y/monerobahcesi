---
title: 2.26 Kendi saatimiz
---

Şimdi göz önüne alacağımız ayrıntı biraz komik, ama çok önemli.  Eğer
bloklarımızı dizmek için Monero ağının dışında olan bir saate
dayanarak ondan bloklarımıza tarih damgası yerleştirmesini istiyor
olsaydık, Monero ağının dışında bu Monero saati çalıştıran kişiye
güvenmek zorunda olurduk.  Tek bir kişinin elinde bu çeşit hayati bir
sorumluluk (ve güç) toplandığında, bu kişi kelimenin tam anlamıyla,
Monero ağımız için, *zamani geriye doğru çevirebilirdi*, ve istediği
hileli değişiklikleri gerçekleştirebilir ve, listemizde var olmayan
işlemleri listeye sokabilirdi.  Kulağa bilim kurgu gibi gelse de,
böyle olmasının sebebi "gerçek hayatta" etrafımızdaki bütün saatlerin
aşağı yukarı aynı ayarda olmalarına alışık olmamız.

Bir düşünce deneyi yapalım: günün ortasında zaman gerçekte 5 iken,
etrafındaki tüm saatler zamani 3 olarak gösterse sen bunu fark
edebilir miydin?  Kendine mi, yoksa saatlere mi güvenirdin?  Saatin
değiştirildiğini fark etsen bile, bunu başkalarına kanıtlayabilir
miydin?

Gerçek dünya ve gerçek saatler söz konusu olduğunda, küresel çapta 80
farklı enstitüde bulunan 400'den fazla atomik saat [Uluslararası
Atomik Zaman](https://en.wikipedia.org/wiki/International_Atomic_Time)
denilen saate katkı yaparlar.  Bu atomik saatlerin ortalaması
Uluslararası Atomik Zaman'ı oluşturur.  Bu dağıtık enstitülerin
hepsinin komplo yaparak zaman üzerinde oyun oynamaları zor olurdu.

Monero gibi bir kriptopara söz konusu olduğunda ise, bizim kendi
kendini denetleyip düzelten, bağımsız bir saate ihtiyacımız var.  Veya
en azından hile hurda çabalarını fark edebileceğimiz bir saate.  Daha
da iyisi, ortada yalan dolan dönmeye başladığı zaman, geri kalan
herkesin bu yanlışı kanıtlayabilecekleri bir saate ihtiyacımız var.

Bizim [blokzincirimiz](2.11_blockchain.md) bize bunları sağlayan
saatimizdir.  Eklenen yeni Monero blokları saatimizin zamanı ölçüm
hassasiyetini bize verecek.  Her yeni blok Monero saatinde gerçekleşen
bir tik-tak.  Biri ardına diğerine, [bağlı](2.13_nonces.md).



<p align='center' style='margin-top: 1.5em;'><span style='margin-right: 1em;'><a href="./2.25_nodes.md">◄ Önceki</a></span> <span style='color: #ff774d;'>/</span> <span style='margin-left: 1em;'><a href="./2.27_bizantine_generals.md">Sonraki ►</a></span></p>
