---
title: 2.37 Esnek bloklar
---

Paramız birbirine zincirlenmiş bloklardan oluşan bir
[blokzincir](2.11_blockchain.md) kullanarak çalışır.  Her blok,
birisinin [gönderici](1-kullanicilar-icin-kilavuz/1.07_send_monero.md)
birisinin [alıcı](1-kullanicilar-icin-kilavuz/1.06_receive_monero.md)
olduğu, en yeni işlemlerin listesinden oluşur.  Bu blokların her biri
hepimizin paylaştığı çok uzun [para kitabımızın](2.10_money_ledger.md)
sayfalarını oluşturur.  Bu blokların birbirlerine eklenme zaman
aralığının [yaklaşık iki dakika](2.44_difficulty_adjustment.md)
olduğunu kararlaştırdık.  Böyle bir düzenek yeterli kullanışlılıkta
olmasına ek olarak tıpkı [bizim evrensel saatimizmiş](2.26_clock.md)
gibi çalışır.  Fakat, yeni blokların eklendigi zaman aralığı sabitse
eğer, çok sayıda kişi, aynı anda, yeni işlemler yapmak istedikleri
zaman ne olur?

Benzer bir şey kalabalık saatlerde metroyu kullanmaya çalıştığımızda
da olur.  Vagonlar insanların istifli bir şekilde doldurdukları hale
gelirler, ve sen içeri giremezsin bile.  Tren istasyondan ayrılır, ve
senin bir sonrakini beklemen gerekir.  Tren vagonlarını daha büyük
yapıp daha fazla sayıda insanı taşımalarını sağlayabilirsin.  Fakat,
kalabalık saatler dışında ne olacak?  Çoğu boş.  Boş yere devasa
vagonları hareket ettirmek için enerji harcamak, devasa depolarda park
etmek zorunda kalacaksın.  Büyük vagonların inşaası ve bakımı zordur.

Aynısı bizim para blokzincirimiz için de geçerlidir.  Eğer blokları
çok küçük yaparsak, paramızın kullanılma trafiği arttığı her zamanda,
kullanıcılar işlemlerini içeri sokacak blok alanı bulamayacak ve yeni
blogu beklemek zorunda kalacaklar.  Veya yeni gelecek bloktan bir
sonraki blogu...  Binis biletinin ücretini
("[madencilere](2.09_miners.md) ödenen işlem ücretini") artırmaya
karar verirsen, paramız sadece yüksek miktarlardaki para gönderileri
için kullanılabilir olur.  Çoğu insan zengin değil, o yüzden paramız
çoğu kişi tarafından kullanılamaz olur.  Eğer paramız çoğu kişi
tarafından kullanılamazsa, paramızın etrafında ağ etkisi (ing.:
network effect) bulunmayacak, ve paramız değer kaybedecek.  Paramız
[değer saklama aracı](2.02_money_is_a_battery.md) olamayacak.  Oyun
bitti.

Eğer blokları çok büyük yaparsak, ağ altyapımız üzerine fazlaca yük
bindireceğiz.  Örneğin, [düğümleri](2.25_nodes.md) çalıştıran bireyler
blokzincirin boyutunun çok hızlı arttığını, düğüm çalıştırmak için
gereken disk alanı boyutunun pahalı seviyelere çıktığını görecekler.
Bu nedenle daha az sayıda birey düğüm çalıştırıyor olacak.  Eğer daha
az sayıda birey düğüm çalıştırırsa, ağımız dağıtıklığını yitirmeye
başlayabilir.  Ağ üzerindeki [görüş birliği](2.24_consensus.md) birkaç
kişiye dayanır duruma gelirse, bu birkaç kişi kolayca kafa kafaya
verip kurallara aykırı davranabilirler.  Eğer insanlar paranın birkaç
kafadarın keyfi kararları tarafından yönetildiğini görürse (**öhö
öhö** Merkez Bankası **öhö öhö**), daha özgürlükçu ve bağımsız olan
başka paraları kullanmayı seçebilirler.  Eğer insanlar paramızı
kullanmayı bırakırlarsa, oyun tekrar sona erer.

Çözüm ne olabilir?  Blokları esnek yapmak.  Yine, fiziksel dünyanın
kısıtları ile uğraşmak zorunda kalmadığımız için, kalabalık saatlerde
genişleyip, sakin saatlerde daralabilen tren vagonlarına sahip
olabiliriz.  Bu esneklikte, genişlemenin (veya daralmanın) hızına
karar vermek için de, blokzincire eklenen en son 100 blogun
büyüklüğünün medyan değerine ve bu blokların ne kadar dolu olduklarına
bakabiliriz.  Ardından, [oldukça dikkatli bir şekilde](2.38_spam.md),
blok büyüklüğünü değiştirerek blok alanının kullanımında uygun
rahatlık seviyesine geri gelebiliriz.  Bu çeşit bir tasarımla,
değişiklikler hiç bir zaman uçlarda yaşanmayıp, paramızın altyapısını
çalıştıran bireylere uyum sağlamaları için yeterli süre tanınmış olur.
Düğüm çalıştıranlar, memnun bir şekilde paranın kullanımındaki artışı
karşılayacak hazırlanma süresine sahip olurlar.  Daha çok kullanıcı
daha kötü bir kullanım deneyimine sebep olmak yerine, daha
kullanışlı bir paraya sebep olur.

