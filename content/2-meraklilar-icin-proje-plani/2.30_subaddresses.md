---
title: 2.30 Alt adresler
---

Paramızı, birisi bir başkasına para gönderdiği her seferde farklı bir
[kullan-at adres](2.22_stealth_addresses.md) kullanacak şekilde
tasarlıyoruz.  Bu oldukça kullanışlı, çünkü bu, para sistemimizde
alıcının gizliliğini blokzincir üzerindeki işlemleri gözetleyen
kişilerden saklamamıza yardımcı oluyor.  Fakat, bu yöntem [tek başına
kullanıcıları korumakta yetersiz](2.23_address_reuse.md).  Buna
karşın, yeni bir adres elde etmek için her seferinde yeni bir cüzdan
yaratmak zorunda kalmak çok yorucu olurdu.

Bu sorunu, her seferinde yeni bir [hesap](2.29_accounts.md)
oluşturarak da çözmek istemiyoruz.  Çünkü, her hesap kendi bakiyesine
sahip olduğu için, ödeme yaptığımız miktarın büyüklüğüne göre,
hesaplar arasında bulunan koinleri önce birbirleri arasında tek bir
hesap içinde toplayıp, ardından göndermek için yeterli toplam bakiyeyi
elde etmek zorunda kalırdık.  İmkansız değil, sadece uğraştırıcı.
Elbette biliyoruz ki, uğraştırıcılık yaygın kullanımın önüne geçer.
Para sistemimizin yaygın olarak kullanılmasını istiyoruz, değil mi?

Buna çözümümüz, ayni [anahtarlarımızdan](2.15_anahtarlar.md) birden
fazla hesap yarattığımız gibi bu sefer her hesap içerisinde, birden
fazla *alt adres* üretmek.  Bu adreslere *alt* diyoruz, çünkü onları
asıl, ilk adresimizden ayrı tutmak istiyoruz.

Bu adresler, eski gökdelen binalarındaki hava basıncı haberleşme
tüplerine benziyor.  Bu tüplerden birisine sızdırmaz bir kabuk
içerisinde mesaj taşıyan bir kâğıt koyup gönderdiğiniz zaman, bu
mesajlar eninde sonunda merkezi bir kattaki daireye varırlar.  Veya,
bir başka örnek olarak, bu alt adresler, aynı kalbe geri dönen
vücudumuzdaki dolaşım sistemi gibidirler.

Böylece, örneğin, sana gelen bir sanat siparişlerini topladığın bir
hesabın olup sipariş veren müşterilerin her birisine verdiğin alt
adreslerin olabilir.  Boylelikle, sanat siparişlerinden gelen gelirini
tek bir hesapta toplayıp, kendi aralarında ödeme yaptıkları adresleri
karşılaştırıp senin gerçek kimliğini bulmaya çalışabilecek olan
müşterilerden korunmuş olursun.  Ayrıca, bu yöntemle, hangi müşterinin
tam olarak ne kadar ödeme yaptığının takibini tutabilirsin, sonuçta
her müşteri, kendisine verilen tekil bir adrese ödeme yapıyor.

Alt adresler oldukça güzel ve kullanışlı.



<p align='center' style='margin-top: 1.5em;'><span style='margin-right: 1em;'><a href="./2.29_accounts.md">◄ Önceki</a></span> <span style='color: #ff774d;'>/</span> <span style='margin-left: 1em;'><a href="./2.31_quick_wallets.md">Sonraki ►</a></span></p>
