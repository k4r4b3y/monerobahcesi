---
title: 2.34 Çember imzalar
---

Yeni bir para işleminin yaratıldığı her sefer
[cüzdan](2.14_wallets.md) uygulaması geçmişte herkesin eline geçmiş
[banknotlar](2.32_utxos.md) kümesine bakacak, ve içerisinden
senininkine ek olarak rastgele 15 tane banknot seçecek.  Senin
gönderdiğin banknotu, diğer 15 rastgele banknotla bir araya koyacak.
Ardından da senin işlemini, çok özel bir kriptografik imza yöntemi ile
imzalayacak.  Bu imza basitçe şunları der: "Hangi birinin gerçek
banknot olduğunu söylemeden, elimdeki bu 16 banknotluk kümenin
içerisinde gerçekten harcanmakta olan bir banknotun bulunduğunu sana
kanıtlayabilirim."

Bunun sayesinde, [listede](2.11_blockchain.md) yazılı işleme
baktığında, her işlemin 16 tane [banknot](2.32_utxos.md) içerdiğini
göreceksin.  Bu diğer banknotlar başkalarının [tek seferlik
adreslerine](2.22_stealth_addresses.md) geçmişte gönderilmiş.  Bu
takibi oldukça zor bir görüntü ortaya koyar.

Bunun *süper mükemmel gizlilik* olmadığını görebilirsin, fakat bu
*oldukça iyi* bir gizlilik sağlar.  Tahminlerde bulunabilirsin, ve
belki de 16 banknot arasındaki seçimini daha az sayıda bir kümeye
indirmeyi de başarabilirsin, fakat hiçbir zaman yüzde yüz kesinlikle
hangi banknotun gerçekten harcandığını kanıtlayamazsın.

Burada dengelemek zorunda olduğumuz alış veriş, çember imzalarının,
bilgisayarların bu parasal işlemleri doğrulama süresini artıran ve
blokzincirde biraz daha fazla yer kaplayan işlemlere sebep olması.  Bu
sebeple 100 veya 100.000 tane yabancı banknot koymuyoruz *çember
imzamıza*.  Monero'nun geleceğinde, daha yeni, daha farklı bir
matematik yöntemi ile çemberimizin büyüklüğünü 16'dan blokzincirde
bulunan *tüm* banknotları kapsayacak sayıya çıkarmak var.  Bu yöntem
daha rüşdünü ispatlamasa da, bu bizim sorunumuza nihai çözüm
sunabilir.

Bir not: çemberde kullanacağımız [banknotları seçerken akıllı
olmalıyız](2.35_decoy_selection.md), aksi takdirde hangi birinin asıl
harcanan banknot olduğunu tespit etmek çok kolay olabilir.

