---
title: 2.31 Hızlı cüzdan
---

Eğer paramız için [cüzdanlar](2.14_wallets.md) tasarlıyorsak, elimizde
her zaman farklı tasarım kararları arasinda dengelemek zorunda
olduğumuz bir değiş tokuş durumu olacak.  Özellikle, tasarlıdığımız
paramızın tamamen gizlilik koruyan ve bizim dışımızdaki bir emanetciye
bırakılmayan bir şekilde kullanılmasını istiyorsak.  Bu durumda,
elimizde [farklı çeşitlerde](2.28_full_wallet.md) cüzdanlar olacak.
Bu cüzdanlar, farklı bireyler ve kullanım ihtiyaçlarına göre
değişecek.

[Hafif
cüzdanların](1-kullanicilar-icin-kilavuz/1.02_get_a_monero_wallet.md)
bir olumsuz yanı onlarin dışardaki bir [Monero
düğümunden](2.25_nodes.md) yeni işlemlerin bir listesini çekip, bu
listeyi senin özel anahtarınla taramak zorunda olmaları.  Hafif
cüzdanlar bu şekilde hangi para sana ait, hangisi sana ait değil
görürler.  Buna *eşitlemek* denir çünkü bu gerçekleştiği zaman senin
cüzdanının ve genel Monero ağının durumunun aynı durumda, başa baş
olmasını sağlanır.  Bu çeşit bir tarama yapması, hafif cüzdanın bir
kötü yanıdır çünkü bu genelde biraz sürer.  Eğer hafif cüzdanını uzun
süre (örneğin bir kaç haftadan uzun süre) kapalı tutup da genel Monero
ağıyla eşitlemezsen, hafif cüzdanın tekrar açıldığında kendisi
çevrimdışı iken blokzincire eklenmiş bütün yeni blokları indirip
taraması biraz zaman alır.

Bu soruna kestirme bir çözümümüz var, fakat kendisi biraz vasat bir
çözüm.  Eğer bağlandığımız düğüme, bize gelen işlemlere bizim yerine
bakabilmesi için, *gösteren anahtarımızı* (ing.: view-key)
verebilseydik, bu eşitleme işlemi çok daha hızlı olurdu.  Kimi Monero
cüzdanlarının yaptığı şey tam olarak budur.  Bizim para işlemlerimiz
için *sunucu* gibi davranan özel düğümlere bağlanırlar.  Bu özel
düğümler, onu kullanan cüzdanlara ait gösteren anahtarlarını
kendilerinde saklayıp, blokzincire yeni işlemler eklendikçe, o
anahtarları kullanarak başkalarının cüzdanlarına gelen işlemler olup
olmadığına bakarlar.  Ardından da, yeni işlemler olduğunda, senin
cüzdanına hızla haber verirler.  Bütün bu işlem anlar içerisinde olur,
ve ardından Monero cüzdanın kullanıma hazırdır.

Bu çözümün olumsuz yanı, düğüm-sunucuya kendine ait gösteren
anahtarını teslim etmendir.  Bu sayede sana gelen işlemleri senin
yerine blokzincirde tarayabilirler.  Burada, cüzdanını hazırlama hızı
karşılığında biraz parasal gizliliğinden ödün veriyorsun.  Bu özel
düğümler-sunucular sana ne zaman ve ne kadar para geldiğini
görebilirler, bu sebeple o düğüm-sunucunun sahibinin bu sırrı
tutabileceğinden emin ol.  Bu durumda, senin bu düğüm-sunucuyu
kendinin çalıştırman en iyisi olur.  Fakat bu da senin doğru teknik
yeteneklere sahip olman gerektiren bir durum.  Görüyor musun nasıl da
mükemmel çözüm diye bir şey olmadığını?



<p align='center' style='margin-top: 1.5em;'><span style='margin-right: 1em;'><a href="./2.30_subaddresses.md">◄ Önceki</a></span> <span style='color: #ff774d;'>/</span> <span style='margin-left: 1em;'><a href="./2.32_utxos.md">Sonraki ►</a></span></p>
