---
title: 2.21 Adres sorunu
---

İncelememizde biraz daha ilerleyelim.  Elimizde [açık adres üretebilen
bir gizli anahtar var](2.18_public_key.md).  Diğer kişilere bu adresi
veriyoruz, ve bu kişiler bizim adresimizi alıp para yolluyorlar.  Bunu
nasıl yapıyorlar?  [Herkesin paylaştığı liste olan
blokzincir](2.11_blockchain.md) içerisinde yazılmak üzere, bize para
gönderdiklerini söyleyen bir işlem hazırlıyorlar, bunu yaparken biraz
miktar bir para üstünü bu işlemi blokzincir içerisine kaydedecek olan
madencilere ücret olarak bırakıyorlar.  Madenciler bu işlemi
blokzincire kaydettiklerinde bu kayıt silinemez hale geliyor.

Fakat, bu listedeki varlık kayıtlarının yalan yanlıştan uzak olmasını
istiyorsak, hepimizin parasal varlığının kayıtlı olduğu bu listenin
herkes tarafından açık erişimli ve okunabilir olmasını gerekiyor.  Ve
eğer bu liste açık erişimli ve okunabilir ise, diğer herkes
*birisinin*, *belirli bir miktar* parayı, *başkasına* (şimdiki
örneğimizde bizim adresimize) verdiğini görecek.  Bu yeterince kötü
sonuçlara sahip, fakat buna ek olarak, eğer bu aynı adresi birden
fazla kişiye verdiysek ne olacak?  Veya herkesin açıkça görebildiği
bir platformda bize bağış yapabilmeleri için yayınladığımızda?

Anında oldukça büyük sorunlarla karşılaşıyoruz.  Kurduğumuz düzen
birisine bir e-posta adresi vermek gibi çalışıyor, fakat e-postadan
farklı olarak, diğer göndericilerin o adrese gönderilen diğer
e-postaları da okuyabildikleri bir sisteme dönüyor.  Houston, bir
sorunumuz var.

İster inan, ister inanma, diğer çoğu kriptopara bu şekilde çalışmakta.
Monero dışındaki diğer kriptoparalarda yaşanan bu kâbus durumunu
sadece *biraz berbat* duruma dönüştüren şey, aynı gizli anahtar ile
çok fazla sayıda açık adres üretebiliyor olman.  Fakat, paranın el
değiştirme durumlarının hepsi blokzincirde izlenebildiği için,
adresten adrese akan para, noktaları birleştirebilen gözetleyiciler
için, senin bütün varlığını ortaya seriyor.  Hiç de iyi değil.  Bu
durumdan kaçınmak için kendi paranı kendi adreslerinin arasında asla
göndermemeyi deneyebilirsin.  Fakat bu, etkileşime girdiğin her kişi
ve işletme için, harcama yapmak üzere yeni ve ayrı bir kredi kartı
hesabı açmaya, ve bir kerelik harcama yaptıktan sonra o hesaba
dokunmamaya benzıyor.  Bunun hiç de pratik olmadığını belirtmeme gerek
yok sanırım.

Bu sorunu çözmek için bizim [hayalet
adreslere](2.22_stealth_addresses.md) (ing.: stealth addresses)
ihtiyacımız var.

