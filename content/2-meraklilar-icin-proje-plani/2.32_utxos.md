---
title: 2.32 Sanal banknotlar
---

Parayı bir yerden diğerine göndermek için pek çok kurallar ve
mekanizmalar tasarlayabiliriz, fakat bizim gönderilip-alınan bu
paranın *neye benzeyeceğini* de bir düşünmemiz gerekiyor.  Veya, daha
doğru şekilde, elden ele geçen bu paranın birimi ne olacak?

"Gerçek" fiziksel dünyada, para bozukluklar, banknotlar, çekler gibi
çeşitli şekillerde bulunmakta.  Bizim sanal paramızda, farklı bir
birime ihtiyacımız var, daha küçük parçalara bölünemeyen, temel bir
birim.  Bu birim bir yerde sakladığımız paramızı temsil etmeli.
Dikkat et, burada *fiyat*'tan bahsetmiyorum, veya bu *birimlerin*
kaçlık miktar (10 veya 10.000 gibi) gösterdiklerinden bahsetmiyorum.
Bahsettğim şey "banknotların" kendileri.

Sanal ve madde dışı bir dünyada olduğumuz için, sanal banknotlarımızı
çok çeşitli şekillerde bölünüp sonra tekrar birlesebilen bir özellikte
tasarlayabiliriz.  Sanal banknotlarımız üzerinde yazılı olacak
birimlerimizde sabit miktarlar kullanmak zorunda değiliz.  Bu çeşit
bir *bölünebilirlik* çok kullanışlı.  Bir kullanıcı para göndermek
istediğinde, mesela 57 miktar birimde ("57 XMR"), bizim cüzdan
uygulamamız 100'lük bir banknotu alıp, onu parçalara ayırıp, 57'sini
alıcıya, 43'ünü de "para üstü" olarak göndericinin kendisine
gönderebilir.  Aynı şey, eğer önceden 20 miktar birimlik 3 tane
banknot elimize geçtiyse de gerçekleşebilir.  Bu 3 banknotu
birleştirebiliriz ve 57'lik miktarını alıcıya, 3'lük miktarını da
kendimize para üstü olarak gönderilecek şekilde parçalara
ayırabiliriz.

Kriptoparalarda, bu banknotlara **UTXO** denir.  Bu, meraklılerının
kendi aralarında koydukları Harcanmamış İşlem Çıktısı (ing.: Unspent
Transaction Outputs) deyiminin kısaltmasıdır.  Bu kavramı parçalarına
ayırıp inceleyelim.

Birisi sana para gönderdi, bu bir *işlem* olarak tanımlanır.  Senin
eline geçen para göndericinin işleminin içinden *çıktı*.  O parayı sen
harcayana kadar, o *harcanmamış.*  O halde cüzdanındaki banknotlar
*harcanmamış işlem çıktıları.*  Belki de, mühendislerin bir şeylere
isim vermelerini yasaklamalı, diye düşünüyorsün.  Fakat unutma, bir
kullanıcı olarak bunları öğrenmene gerek bile olmamalı.  Bütün bu
"laga luga", kullanıcıya görünmez, perde arkasında olup biten otomatik
işlemler olarak tasarlanmalı.

