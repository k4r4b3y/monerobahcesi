---
title: 2.46 Çatalla bakalım
---

Elimizde pek çok [düğümlere](2.25_nodes.md) ve
[madencilere](2.09_miners.md) sahip bir sistem var.  Bu sistemdeki
farklı rol sahipleri kendi çıkarlarını düşünerek çalışmaktalar.  Buna
karşın, neredeyse olağanüstü bir şekilde, bu bencil aktörlerin
çabaları, bizim para sistemimizi korumak ve sürdürmek için gerekli
işlerin yerine getirilmesini sağlamaktadır.  Her düğüm kullanıcıların
paralarının kaydının tutulduğu [listemizi](2.10_money_ledger.md)
bulundurmaktadır, ve her bir madenci elektrik harcayarak bir sonraki
bloğu ürettiğinde, yeni para ile ödüllendirilmektedir.

İşlemlerin nereye yazıldıklarını ve bir kere [yazılıktan sonra neden
değiştirilemeyeceklerini](2.11_blockchain.md) biliyoruz.  Pekiyi,
[para sistemimizin kurallarının](2.04_money_rules.md) nereye yazılmış
olduğunu daha önce merak ettin mi?  Elbette, başkalarının havadan para
yaratmalarını engellemek, veya ödeme işleminin kayıtlarını ürünü
teslim aldıktan sonra silmelerini engellemek ile, onların *kuralları
değiştirmelerini* engellemek farklı.  İhtiyacımız olan şey,
paylaştığımız kurallar etrafında bir [görüş
birliğine](2.24_consensus.md) sahip olmak.  Sadece paranın nereden
nereye gittiği üzerinde değil, aynı zamanda oyunumuzun kuralları
üzerinde de...  Bunu elde etmek için, *oyunumuzu çalıştıran her
programa* aynı kuralları yazabiliriz.  Tıpkı hazırlayıp herkese
dağıttığımız bir kural defteri gibi.  Ve bu programlar birbirleri ile
etkileştiği her zaman, birbirlerinin aynı kurallara uyup uymadıklarını
denetleyebilirler.  Bu çeşit bir çözümün iki tane olumlu yanı var:
ilki hepimizin aynı parayı kullanmasını sağlamak, ikincisi de
gerektiğinde *kuralları değiştirebilmek*.

Bir dakika.  Kuralları değiştirmek kötü değil mi?  Eh... kuralları
değiştirmek eğer hepimiz onları değiştirmek konusunda *hemfikir*
değilsek kötüdür.  Üzerinde bir düşün.  Dünya değişmekte, yeni
teknolojiler sürekli geliştirilmekte, var olan sistemler yeni
saldırılar altında kırılmakta.  Eğer para sistemimizin dayanıklı
olmasını istiyorsak yapmamız gereken onu sadece saldırılar karşısında
savunmak değil aynı zamanda bu yeni saldırı yöntemlerinden
öğrendiklerimizi kullanarak onu daha güçlü yapmayı da kapsar.  Tıpkı
kas sistemimiz gibi, çalışırken ortaya çıkan küçük hasarlar,
onarıldığı takdirde, daha güçlü duruma geçmemizi, daha güçlü sınavlara
karşı hazır olmamızı sağlar.

O halde canlı bir şekilde oy verme ve değişiklikler konusunda görüş
bildirme sistemine ihtiyacımız var.  Bunun için madencileri
kullanabiliriz.  Parasal ağın kuralları üzerinde değişiklik önerip, bu
değişiklikleri madencilerin kullandıkları programların içine gömerek,
madencilerin değişiklikleri sahiplenmelerini bekleyebiliriz.  Kurallar
her değiştiginde, blokzincir bir çatala ayrılır.  Tıpkı filmlerdeki
zaman yolculuğu sahnelerinde, geçmişte bir değişiklik yaptığında,
geleceğin iki ayrı kola ayrılması gibi.  Burada da aynı.  Kimi
madenciler değişmiş kural kitabını benimsemeyecek ve bu yüzden *eski*
blokzincire blok eklemeye devam edecekler.  Kimi madenciler de yeni
kuralları benimseyip uygulayarak, çataldan itibaren devam etmekte olan
*yeni bir blokzincire* blok eklemeye başlayacaklar.  Blokzincirlerde
buna bir **çatal** denir, tipki yoldaki bir çatal gibi, veya tek bir
saptan birden fazla uca ayrılan sofra aleti gibi.

Madencilerin çoğunluğu (yarısından fazlası) hangi çatala devam
edeceklerine karar verdiklerinde, blokzincir (ve dolayısıyla para
sistemi) tıpkı eskisi gibi fakat *güncellenmiş* varsayılacak.  Eğer
değişiklikler azınlık tarafında benimsenirse, bu yeni dal bir çatal
kabul edilecek ve *yeni, farklı* bir para olacak.  Bu yeni para diger,
asıl para ile uyumlu kurallara sahip olmayacak ve kendi yoluna
gidecek.  Bu, 2017 yılında Bitcoin ve Bitcoin Cash arasında
gerçekleşmiş bir olaydır.

[Süper iyi paramızı](2.03_good_money.md) neredeyse tamamladık.
Elimizde dağıtık bir şekilde değişiklikler üzerinde oy verebileceğimiz
bir yöntem olduğuna göre, madencilerin kendilerinin tek bir merkezde
toplanmadıklarından emin olmalıyız.  Yani, ortada bir elin parmakları
kadar madenci bulunup, kendi aralarında değişikliklere karar veriyor
ol**mama**lılar.  Unutma ki tepede kararları alan insan sayısı ne
kadar az sayıdaysa, bu kararların asağıdaki çok sayıda insan için iyi
sonuçlarda olma olasılığı da o kadar düşüktür.  Bu şekilde çalışan bir
sistem, şu anki parasal sistemimizin bir benzeri olurdu.  Bundan
kaçınmak için, tepedekileri [dağıtmamız gerek](2.47_randomx.md).

