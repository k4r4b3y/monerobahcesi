---
title: 2.13 Mantıklı nonce değerleri
---

Aramızda paylaştığımız ve üzerinde yeni koinlerin yazıldığı [notlar
dizisinin](2.10_money_ledger.md) iki temel özelliği olmalı: ilk olarak
bunlar sıralı dizilmiş olmalı; ikinci olarak üzerlerine bir şey
yazdığımız zaman bu yazıların değiştirilemez olması gerek.  Neden?
Sıralı olmalı, çünkü kullanıcılarımızdan biri daha önce eline geçmemiş
bir koini yollayamamalı.  Oldukça mantıklı.  O halde kâğıtlarımızın
dizildikleri belirli bir sıra olmalı.  Buna ek olarak, eğer
kullanıcılarımız eski kâğıtlardaki yazıları değiştirebilirlerse,
kendileri bir ürün elde etmek için ödeme yapıp ardından gerideki
blokta bu işlemin yazıldığı satırı değiştirebilirler.  Karşılığında
ürün aldıkları ödeme işlemini, tekrar koinler kendilerine geçecek
şekilde tekrar yazabilirler.  Bu çeşit bir para sistemi genis bir
kullanıcı kitlesine erişmeyecektir.

Bu, zaman makinesine sahip olmana ve ardından geçmişteki kendine
kazanan numaranın bilgisini vermene benziyor.  Eğer bunu yapabilen tek
kisi sen isen, zengin olurdun.  Ama eğer bunu herkes yapabilirse,
kimse çekiliş bileti almazdı.

Notlarimizi [belirli bir sıra ile dizmek](2.11_blockchain.md) için,
hash etme işleminin sonucunu post-it kâğıtlarındaki listenin en son
hanesine ekleyebiliriz.  Ardından bu değeri bir sonraki post-it
kâğıdındaki listenin ilk hanesine kopyalayabiliriz.  Şekil gözünde
canlandı mı?  Önceki blok içindeki listenin sonunda bir sayı var, ve
ardından gelen blok içindeki listenin başında bu sayı tekrarlanıyor.
Eğer bu kuralı yasa kabul edersek, sistemimizde hangi bloğun ilk
hangisinin son geldiğini belirleyebiliriz.

[Hash ettigimiz](2.12_hashes.md) şey, rastgele bir sayı yerine, o
post-it kâğıdında yazılan gönder-al işlemlerinin bir toplamı olursa, o
blokta yazılan işlemlerin en küçük bir ayrıntısı değişse bile hash
değeri tamamen farklı olur.  Diyelim ki kâğıtlardan birisinde 10
gönder-al işlemi yazılmış olsun.  Bu gönder-al işlem kayıtlarını
toplayıp, hash etme işleminden geçirelim.  Ardından başka bir post-it
kâğıdı alalım, ve bu kâğıttaki listeye yazdığımız ilk satırda bu
önceki kâğıttan gelen hash değeri tekrar etsin.  Ardından sistemimizde
gerçekleşen yeni para gönder-al işlemlerini bu yeni post-it kâğıdımıza
yazalım, ve yine bu kâğıttaki işlemleri toplayıp hash etme işleminden
geçirelim.  Bu yeni hash işlemi sonucunu yeni bloğumuzdaki listenin
son satırına ekleyelim, ve tekrar yepyeni bir kâğıt alalım.

Eğer birisi eski post-it kâğıtlarından birini alıp, herhangi bir satırdaki
işlem ayrıntılarını değiştirirse, o kâğıda ait hash değeri tamamen farklı
olur. Ve eğer sistemimizi kullanan herkesin elinde doğru şekliyle post-it
kâğıtları dizisinin bir kopyası varsa, başkalarının yaptığı bu çeşit bir
hileyi fark ederiz, ve o değiştirilen kâğıdı yanlış sayarız.  Sorun çözüldü.

O kadar da çabuk değil.  Hepimizin *aynı* sıralı diziye sahip olduğunu
ve farklı sıralarda birkaç çeşit diziye sahip olunmadığını nasıl
sağlarız?  Hangi sıralı dizinin asıl ve doğru dizi olduğunu konusunda
[görüş birliğine](2.24_consensus.md) nasıl varabiliriz?



<p align='center' style='margin-top: 1.5em;'><span style='margin-right: 1em;'><a href="./2.12_hashes.md">◄ Önceki</a></span> <span style='color: #ff774d;'>/</span> <span style='margin-left: 1em;'><a href="./2.14_wallets.md">Sonraki ►</a></span></p>
