---
title: 2.23 Kalan bağlantı
---

[Süper gelişmiş kullan-at hayalet
adreslerimiz](2.22_stealth_addresses.md) oldukça iyi işliyorlar.
Fakat, buna rağmen işlemlerimizi birbirine bağlayabilecek bir olgu
var, ve bu (çoğu sistemde olduğu gibi) insan davranışı.  Şu kurguyu
bir düşün.  Diyelim ki ben siyasi rakiplerin sürekli içeri tıkıldığı
bir hükümetin altında ezilen karşıt görüşlü birisiyim.  İnternette
fikirlerimi yaymaya, baskıcı hükümetin yanlış davranışını eleştirmeye
adadığım bir dolu zaman harcamışım.  Elbette aptal değilim, ve
eleştirdiğim hükümetin kolluk kuvvetlerinin bir akşam vakti kapıma
dayanmalarını istemiyorum.  Bu sebeple içeriklerimi yayarken takma
isim kullanmaktayım.  Yaptığım bu işi desteklemek isteyenlere sunduğum
bir bağış yapma adresim var.  Her şey tıkırında.  Çoktan biliyoruz ki
Monero'da, koyduğum bu bağış adresi sabit gözükse de, kullanılan her
sefer para yine bana ait fakat tamamen yeni bir adrese gitmekte.  Ve
blokzinciri gözetleyenler bana para geldiğinden haberdar olamamakta.

Buna ek olarak gündüzleri işletmekle sorumlu olduğum bir meyhanem var.
Barımda Monero ile ödeme de yapabilmektesin.  Eger ben ayni [açık
adresi](2.21_addresses.md) hem barımda hem de karşıt görüşlü
yayınlarımda kullanırsam, bunu görenler noktaları birleştirecek, benim
çift bir hayat sürdüğümü anlayacaktır.  Birbirinden ayrı kalması
gereken iki kimliğimi ayni Monero hayalet adresi kullandığım için
bağlamış oldum.

Ders alındı: aynı hayalet adresini birden fazla sosyal medya
profilinde, veya gerçek hayatta ödeme kabul etmede kullanma.  Internet
asla unutmaz, ve internette herkes arama yapabilir.  Bu sebeple,
sosyal medya hesabın başına, yeni bir hayalet adres üret.  Unutma, bu
hayalet adresleri bir kere yayınladığın zaman Monero protokolu
onlardan sürekli yeni ve daha önce kullanılmamış adresler türetmeye
devam edecek.

Şanslıyız ki, [cüzdanlarımızı](2.14_wallets.md) bizim için [aynı tohum
kelimelerden birden fazla çoklu adresler üretecek
şekilde](2.29_accounts.md) tasarlayabiliriz.  Paramız, şu anda, belki
de bizi herkes ve her şeyden koruyamaz, fakat buna oldukça yakın.

Son bir konu: kullanıcıları paralarını veya anonimliklerini
yitirmekten korumak bir yana, ortadaki paraların sadece bir kere
harcanabilmelerini nasıl sağlayabiliriz?  Elimizdeki listenin son
durumu hakkında, farklı kullanıcılar olarak, [görüş
birliğine](2.24_consensus.md) nasıl varabiliriz?

