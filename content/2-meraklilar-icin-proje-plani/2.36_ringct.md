---
title: 2.36 Saklı tutarlar
---

Paramızın gizlilik koruyan türden olması için, onun
[göndericiyi](2.33_sender_privacy.md) ve
[alıcıyı](2.22_stealth_addresses.md), para her el değiştirdiği seferde
saklaması gerek.  Fakat, aynı zamanda tutarını da saklamalı.  Neden?
Eğer kimin kime gönderdiğini çözemiyorsak, el değiştiren tutarı bilmek
neye yarar?  Eh, oldukça belirli tutarlar bireyleri açığa çıkaracak
örüntüler ortaya serebilir.  Bu, kişiden sabit tutarda ödeme istediğin
zaman, veya başka bir adrese belirli bir tutarda para gönderip,
ardından o tutarın el değiştirmesini takip ettiğin zaman ortaya
çıkabilir.  Burada uygulanabilecek pek çok saldırı şekli var, ve bunun
yanı sıra, tutarlar açık halde iken, ağımızda paranın el değiştirme
grafiği çizilebilir.

Bu sorunu çözmek için **RingCT** kısa adıyla bilinen, *Çember Gizli
İşlemler* (ing.: ring confidential transactions) yöntemi kullanılır.
*Çok* kısaca, bu yöntemle işlem içindeki tutar, kendisini açık
etmeden, doğru tutarda olduğunu kanıtlayabilir.  Kulağa sihir gibi
gelse de sihir değil, kriptografi.

RingCT içerisinde iki matematik yöntemi kullanılır: Pedersen
üstlenmişlikleri (ing.: Pedersen commitments) ve aralık kanıtları
(ing.: range proofs).  Bunlardan ilki göndericinin gönderdiği tutarın
kilitli ve değiştirilemez olmasını sağlar.  İkinicisi ise, bu saklı
tutarın doğru olmayan bir miktar olarak yazılmasını engeller.  Doğru
olmayan tutar, örneğin, göndericinin sahip olduğundan daha fazla
tutarda monero göndermeye çalışmasıdır.  Bu şekilde doğru olmayan
tutarların parasal işlemlerde yazılması, uygulamada "havadan monero
yaratmaya" sebep olur, ve önüne geçilmezse, parasal sistemimizin
iflasıyla sonuçlanır.

Sonuç olarak, elimizde kimsenin kendisine ait olmayan işlemlerde
tutarlarını göremediği bir [liste](2.10_money_ledger.md) var.  Ve
artık süper gizli işlemlerimiz [bloklara](2.11_blockchain.md)
madenciler tarafından eklenmeye hazır.  Geriye kalan, bu işlemlerin
içine girmeye çalıştığı [bloklarda yeterli alana sahip
olmalarını](2.37_dynamic_blocks.md) sağlamak.

