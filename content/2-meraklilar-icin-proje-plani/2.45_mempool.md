---
title: 2.45 İşlem arafta
---

Elimizde bir adresten diğerine [para](2.02_money_is_a_battery.md)
göndermek isteyen kullanıcılarımız, bu işlemleri yeni bloklara koyacak
olan [madencilerimiz](2.09_miners.md), ve bu işlemlerin listesinin bir
kopyasını, ne olur ne olmaz, kendi disklerinde saklayan
[düğümlerimiz](2.25_nodes.md) var.  Fakat, bir para gönderim-alım
işlemini *bir istek* olmaktan çıkarıp, paraların cüzdan değiştirmiş
oldukları *kalıcı bir işlem* durumuna nasıl getirebiliriz?  Cüzdanlar
madencilere nasıl olur da, "Hey!  Bende yeni bir işlem var!  Blok
içine yazar mısın," diyebilir?  Eğer madencilere doğrudan bağlanırsak,
onlar bizim kim veya nerede olduğumuzu bilebilir.  Ayrıca bu çeşit bir
yöntem oldukça verimsiz olur.  Bunun yerine bütün madencilere mi
iletimizi göndermeliyiz?  Bunların nerede olduklarını nasıl bileceğiz
ki?

Sistemimize ekleyebileceğimiz şey, işlemler için bir karalama defteri
olabilir.  Bu karalama defteri içerisinde oldukça yeni ve henüz bir
sonraki blok içerisine eklenmemiş işlemler, yani *bekleyen* işlemler,
yazılabilir.  Bu bekleyen işlemleri, bu karalama defteri içerisine
yazarız, ve bunlardan herhangi birisi bir blok içerisine
eklendiklerinde, karalama defterinden o işlemi sileriz.  Böylelikle,
bir işlem sonsuza kadar [blokzincirimizde](2.11_blokchcain.md) yazılı
hale gelmeden önce, o işlemin beklemekte olup olmadığını anında
görebiliriz.  Bu şekilde, tıpkı bir metro istasyonunda olduğu gibi,
onların çoktan biletlerini ödeyip, bir sonraki treni beklemekte
olduklarını görebilirsin.

Bu karalama defterine **işlem havuzu** denir.  Bu tıpkı büyük
bir... eh, havuz dolusu gönderilmeyi bekleyen zarflı mektup yığınına
benzer.  Bu nasıl çalışır?  Adım adım izleyelim.  İlk olarak
[cüzdanın](2.14_wallets.md) sana ait olan
[banknotlardan](2.32_utxos.md) birisini seçip [senin
anahtarınla](2.15_keys.md) onu imzalayarak bir işlem oluşturur.  Bu
şekilde yapmak istediğin para işlemi resmiyete dökülür.  Ardından,
cüzdanın bir düğüme bağlanarak ona senin para işlemini iletir.
Burası, senin para ağına giriş adımındır.  Hatırla: düğümler
ellerindeki listenin kopyasını birbirleriyle karşılaştırıp
birbirlerinde birebir aynı listenin olduğundan emin olur.  Bunun
yanında, düğümler, aynısını, imzalanıp kendilerine iletilmiş işlem
istekleri için de yaparlar.  Bu işlem istekleri, madencilerin
kendilerini seçip bloklara eklemeleri için bekler.  Bu paylaşılmış ve
*her an değişen* listeye işlem havuzu denir.  O halde, senin işlemin
bir düğümden diğerine kopyalanarak iletilir.  Sonunda düğümlerin
hepsinde bir kopyası bulunur.

İşlem havuzunun anlık durumunu bir [işlem havuzu
gezgininde](https://www.exploremonero.com/queue) görebilirsin.
Varlıklarına ek olarak, bu işlemlerin veri boyutlarını ve ödemiş
oldukları [işlem ücretlerini](2.42_fees.md) de görebilirsin.  Unutma,
madenciler de düğümlere bağlı durumdadırlar, o halde onlar da bu
havuzdaki bekleyen işlemleri görebilmekteler.  Ve madenciler
kendilerinin işine gelen işlemleri seçip (daha küçük boyutta olup daha
çok ücret ödeyenler gibi) sıradaki bloğun içerisine ekleyerek blok
üretmeye çalışırlar.  Yani, madenciler sürekli bir sonraki bloğu kendi
parasal çıkarlarına göre inşa ederken, senin işlemlerini de bloğa
eklerler.  Bir sonraki blok bulunduğunda, onu bulan madenci, ağdaki
diğer tüm madencilere bulduğu bloğu iletir, ve bir sonraki bloğu inşa
etmeye tekrar başlar.  İşlem tamam, ve bizim işlemimiz resmi olarak
blok içerisinde, geri dönülmez bir şekilde parasal ağımızda kayıtlı.
Buradaki tek kural dışılık, eğer ağımızda bir [çatallanma yasandı ve
bizim blogumuz çatalın yanlış tarafında](2.46_fork.md) bulunduğunda
gerçekleşir.



<p align='center' style='margin-top: 1.5em;'><span style='margin-right: 1em;'><a href="./2.44_difficulty_adjustment.md">◄ Önceki</a></span> <span style='color: #ff774d;'>/</span> <span style='margin-left: 1em;'><a href="./2.46_fork.md">Sonraki ►</a></span></p>
