---
title: 2.39 Üretim eğrisi
---

Tasarımımızına göre, [madenciler](2.09_miners.md) paramızın
kullanıcıları için sisteme yeni para sokarlar, ve bunu yaparken para
yaratımında bir [kısıtlılık](2.07_scarcity.md) sağlarlar.  Para
yaratımındaki bu kısıtlılık, onun hiperenflasyona uğrayıp beş para
etmez duruma gelmesini önler (**öhö öhö** türk lirası **öhö öhö**).

Peki neden bütün koinleri ağımızın başında ortaya salmıyoruz?  Eh, bir
düşünelim.  İki ana sebep var: ilki güvenlik.  Hatırla, yeni üretilen
koinleri, ağımızı korumaları için madencilere *ücret* olarak
veriyoruz.  Böylelikle madencilerin ağımızı korumaya eğilimleri
sağlanıp bu eğilimin sürekli olması sağlanıyor.  Para kazanma
eğilimini körüklemediği takdirde, ağimizda sadece yardımsever
madenciler olurdu.  Sadece yardımsever oyunculara güvenmek zorunda
olmak çok da sağlam bir temel sağlamaz.

İkinci sebep ise adil olmak.  Eğer bütün koinleri ilk anda ortaya
salsaydık, onları kime teslim etmiş olurduk?  Diyelim ki, Monero ağını
biz 10 kişi başlatıyoruz.  Ve bütün yaratılan moneroyu aramızda
paylaşıyoruz.  Bütün monerolar elimizdeyse, yeni kullanıcılar bizim
koinlerimizi neden bizden satın almak istesinler?  Sonsuza kadar
herkesten daha zengin olduğumuz bu çeşit bir tasarım oldukça haksız
gözükürdü.  İnsanlar bir oyunun adil olmadığını hissetiklerinde, o
oyunu oynamayı bırakırlar.  İnsanların oynamaya devam ettikleri
adaletsiz oyunlar sadece onlara zorla dayatılan oyunlardır.  Örneğin,
şu anki merkez bankacılığı sistemi.  Bizler Monero ile daha iyisini
yaratmaya çalışıyoruz.

Tekrar, eğilimler.  Paramızın alım gücünün artması için onun pek çok
kişi tarafından kullanılmasını istiyoruz.  O halde planımız, yeni
koinleri zaman ilerledikçe ortaya salmak.  Bunu yapmanın akıllıca
yollarından birisi başlangıçta ortaya salınan koinlerin sayısını,
zaman ilerledikçe ortaya salınan koinlerin sayısından daha fazla
tutmak.  Ağın başında madenciler blok başına daha fazla koin ile
ödülendirilecekler.  Bu ödül miktarı, yıllar içerisinde, gittikçe
azalacak.  Neden bu şekilde?  Tekrar, eğilimler dengesini sağlamak
için.  Para ağımız yeni, ve çok kişi tarafından bilinmezken çok daha
az kullanışlı.  Kendisini iyi bir para birimi olarak kanıtlayacağı,
milyonlarca insanın kullandığı, başarılarla dolu yıllar daha arkasında
değil.  O halde, para ağımız daha rüşdünü ispat etmemişken, para
ödeyip onu satın alan, veya elektrik harcayıp onu üreten
kullanıcılarımıza vereceğimiz ödül de daha fazla olmalı.
Kullanıcılarımızın sayısı arttıkça, ve para ağımız kendisini
kanıtladıkça, daha az koin ortaya salacağız.  Oldukça mantıklı.

Bu çeşit bir üretim planını bir grafikte gösterirsek, elimizde eğri
gibi gözüken bir şekil olur.  Monerocular buna *üretim eğrisi* der.
Grafiğin sol alt kısmında zaman geçmemiştir ve daha koinler
üretilmemiştir.  Eğride sağa doğru ilerledikçe, zaman ilerler, ve
birilerinin eline geçen koin miktarı artar.  İlk başta bolca, ardından
ufalarak.

Üst sağ köşeye vardığımızda ne olacak?  O anda, bütün koinler
üretilmiş olup, madencileri ödüllendirmeye devam etmek için gereken
koinler bitmiş olacak.  Bitcoin bu şekilde çalışır.  Fakat bu işin bir
baska yolu daha var, bir [ardıl üretim](2.40_tail_emission.md)
sağlamak.



<p align='center' style='margin-top: 1.5em;'><span style='margin-right: 1em;'><a href="./2.38_spam.md">◄ Önceki</a></span> <span style='color: #ff774d;'>/</span> <span style='margin-left: 1em;'><a href="./2.40_tail_emission.md">Sonraki ►</a></span></p>
