---
title: 2.20 Anımsatıcı tohumlar
---

Çeviri fikrimiz, veya daha yerinde bir deyimle, kodlamamız, [uzun ve
anlamsız karakterler dizisini anlamlı
kelimelere](2.19_from_keys_to_seeds.md) dönüştürdü.  Bu nasıl mümkün?

Bunu adım adım inceleyelim.  Kökeninde, anahtar asıl olarak şuna
benzer:
`0011100000111000110001011110001001110001001001111111110000000000101101000000010101111110001101101101101001001111110000010100111100011001000000010000101101000101111100110101101101101001100001111101110011101000111101001101111111111000101111101111101001111101111010111111000100111101001000001001001000111111111111111000001001000000`

Neden sadece sıfırlar ve birler?  Bilgisayarların anladığı dil bu
olduğu için.  İkili sayı sistemi.  Bir şey ya açık ya da kapalı.
Birler ve sıfırlar.  Fakat şunun ne kadar uzun olduğuna bir bak (kız
da öyle demişti -editorun notu).  Bu 256 haneli bir sayı!  Bir
anahtarı sadece 0 veya 1 gibi iki farklı karakter kullanarak ifade
etmeye çalışırsan böyle olur.

Bunu biz insanların okuması ve doğrulaması için biraz daha
kısaltabiliriz.  Aynı anahtarı sıkıştırmak için sadece iki karakterden
çok daha fazlasını kullanabiliriz.  Mesela 58 tane karakter:

`123456789ABCDEFGHJKLMNPQRSTUVWXYZabcdefghijkmnopqrstuvwxyz`

Buna Base58 denir.  Bu 58 farklı karakterin oluşturduğu bir kümedir.
Bu kümedeki karakterler birbirlerinden yeterli derecede farklı
gözükerek yazım hatalarının kolayca tespit edilmesini sağlamak için
seçilmiştir.  Örneğin, kullandığın yazı fontuna göre değişerek, bir 1
veya l neredeyse aynı gözükür.  Bu sebeple Base58 içerisinde küçük
l'yi bulamazsın, bu kümede yoktur.  Bu gibi görünüşü benzer çiftler
oluşturan karakterlerden birisi atılarak bu Base58 kümesi elde
edilmiştir.

O halde elimizdeki ikili sayı sistemiyle yazilmiş olan anahtarımızı
Base58 ile yazılacak üzere çevirelim:

`378bc5e22fc9fc02b41af8dd943e794f70576634b6223f3eba7ea76efe2c4400`

Bu oldukça iyi, çok daha kısa.  Ancak yine de gözle farklılıkları
tespit etmek, veya el yazısı ile yedeklemesini yapmak için yeterince
iyi değil.  Bunlar hala 64 tane anlamsız karakterler dizisi.  Bunları
tekrar daha da sıkıştırabilseydik nasıl olurdu?  Mesela 25 kelimeden
(biz insanlara anlamlı gelen kelimelerden) oluştan bir dizi?
Böylelikle kolayca yazıp, okuyup hataları fark edebildiğimiz bir
kodlama elimizde olurdu.  Bu iyi bir fikir.

O halde hepimizin üzerinde anlaştığı bir sözlüğe ihtiyacımız var, ve
ardından anahtarımızı tekrar sıkıştırabiliriz:

`nouns older lids rodent pumpkins railway wiggle mailed hoax waking
evenings nocturnal oozed buckets germs gearbox gauze neon update axis
macro syndrome madness magically rodent`

İşte böyle, işte başlıyoruz.  İlk bakışta bu daha uzun gelebilir,
fakat şimdi 64 farklı "şey" yerine, sadece 25 tanesiyle baş etmek
zorundayız.  Ve hataları fark etmek çok daha kolay.  El yazın oldukça
kötü olsa bile, yazılan şeyin *evenings* olduğunu ve *evonings*
olmadığını kolayca kestirebiliriz.

Buna *anımsatıcı* tohum dememizin sebebi bu.  Anımsatıcı bir şeyin
daha kolay hatırlanabilmesine işaret eder.  Şimdi elimizde ezberlemesi
daha kolay olan tohumlar var, ve bunları kolayca bilgisayar dilindeki
anahtarlara çevirip bizim güzel sanal paramizin sahipliğini
kanıtlayabiliriz.

Artık insanların birbilerine para gönderebilmeleri için
[adresler](2.21_addresses.md) üretebiliriz.



<p align='center' style='margin-top: 1.5em;'><span style='margin-right: 1em;'><a href="./2.19_from_keys_to_seeds.md">◄ Önceki</a></span> <span style='color: #ff774d;'>/</span> <span style='margin-left: 1em;'><a href="./2.21_addresses.md">Sonraki ►</a></span></p>
