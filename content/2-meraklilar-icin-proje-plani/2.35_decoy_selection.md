---
title: 2.35 Sahtelerin seçimi
---

Her bir [çember imzada](2.34_ring_signatures.md) kullanacağımız sahte
banknotları seçmek için bir yol bulmalıyız.

Aklında canlandır: herkesin bütün banknotlarının içinde bulunduğu koca
bir havuz.  Her banknotun üzerinde [sahte bir isim
yazılı](2.22_stealth_addresses.md), bu yüzden eğer bu banknotların
sahibinin kim olduğunu öğrenmek için üzerlerine baksak bile bunu
öğrenemeyeceğiz -- elbette banknot sahibinin biz olduğumuz durumlar
hariç! (o halde bile kullandığımız sahte isimleri görmüş olacağız).
Şimdi, elimizdeki banknotu bir zarf içine koyarak başka birisine
göndermemiz gerekiyor.  Fakat zarfi teslim ettiğimiz postacının zarfı
açıp içindeki banknotun kime ait olduğuna bakmasından endişeleniyoruz.

Gönderdiğimiz [banknotu](2.32_utxos.md), başkalarının [banknotlarının
arasında](2.34_ring_signatures.md) saklamamızın sebebi bu.  Bu yüzden,
arasında saklanacağımız diğer banknotları seçmenin iyi bir formülünü
bulmalıyız.  Eğer bu formül, öngörülebilir bir örüntü veya kurala göre
belirlenirse, parasal ağımızdaki işlemleri gözetleyenler aynı formülü
kullanarak arasında saklandığımız banknotları tespit edebilirler.  Bu
durumda, akla ilk gelen fikir, bu sahteleri rastgele seçmek.  Ancak
gerçek [rastgelelik gerçekten zor](2.17_random.md) elde edilen bir
şeydir.  Daha da ilginç, eğer mükemmel rastgelelik elde etseydik bile,
bu işimize yaramazdı.  Neden?  Çünkü gerçek hayat bile tamamen
rastgele değil.  Bir sabah uyandığında gökyüzünü parlak yeşil renkte
bulmazsın, veya gece ardından vücudunu fazladan bir el çıkarmış olarak
bulmazsın, veya bir gün sokaktaki insanları geri geri yürürken
görmezsin.  Hayatın da uyduğu bir örüntü vardır, ve benzer şekilde,
insanların da paralarını kullandıkları belirli bir ritim, örüntü,
vardır.  Bu sebeple, sahtelerin seçimini çok rastgele yaparsak,
gerçekte harcanmakta olan banknotlar kendilerini belli edebilirler.

Pekala, o halde bir paranın olağan şekilde kullanımı neye benzer?
Cevap: başı biraz sağa yatık bir çan egrisine.  Sol uçta en eskiden
gönderilmiş (yaratılmış) banknotlarımız var, ve sağ uçta en yenileri.
Harcanmakta olan çoğu banknotlar yenilerden gelmekte, ama *çok
yenilerden* de değil.

Neden?  Yaptığı iş karşılığında maaş olarak bir deste banknot alan
birisini düşün.  Eğer bu kişi bu banknotu 4 yıldır harcamamışsa,
bunları yarın harcamış olması mı, yoksa 1 yıl daha saklaması mı, daha
olasıdır?  Aynı şey maaşını bugün alan birisi için de geçerlidir.  Bu
parayı sonraki 5 dakika içerisinde harcaması mı daha olası, yoksa bir
hafta sonra mı?  Bu çeşit örüntüler, gerçek hayattan gözlemlediğimiz
şeylerdir.  O halde, sahteleri seçen bizim algoritmamız, en bariz
banknotları değil, fakat eğrinin ortasındaki banknotları *daha sık*
seçecek şekilde davranmalı.  Yine de geri kalan bütün banknotları göz
ardı edemeyiz elbette.  Aksi takdirde, bunlar çoğunluk olmasalar da,
çok uzun süreli birikim yapan kullanıcıları veya tutumsuz
kullanıcıları korumamış olurduk.

Eğer bizler gönderici ve alıcıyı koruyacaksak, saklamamız gereken
büyük bir şey daha var: [tutar](2.36_ringct.md)



<p align='center' style='margin-top: 1.5em;'><span style='margin-right: 1em;'><a href="./2.34_ring_signatures.md">◄ Önceki</a></span> <span style='color: #ff774d;'>/</span> <span style='margin-left: 1em;'><a href="./2.36_ringct.md">Sonraki ►</a></span></p>
