---
title: 2.41 Asimpto ne?
---

Eğer paramızda ilk [üretim eğrisi](2.39_emission_curve.md) ardından
gelen [ardıl üretim](2.40_tail_emission.md) rejimi kullanacaksak, bu
demektir ki teknik olarak paramıza ait koinlerimiz sınırsız sayıda
olacak.  [Her yeni blok](2.26_clock.md) ile yeni koinler yaratılacak,
o halde bloklarımızı sonsuza kadar üretmeye devam edersek, sonsuza
kadar yeni koinler de üretmeye devam edeceğiz.  Bu yaratılan yeni
koinler dolaşımda çoktan var olan koinlere eklenerek onların [değerini
seyreltecek](2.06_how_much_money.md).

İste bu noktada ardıl üretimle blok başına dolaşıma sokulan koin
miktarının *sabit* olmasi işimize yarıyor.  Diyelim ki elimizde
üretilmiş olan 100 koinimiz var, ve biz bu kümeye blok başına sabit
olarak 1 koin ekliyoruz.  Yeni koin eklendiği anda, önceki 100 koinin
değeri biraz azalmış oldu, çünkü artık ortada aynı miktarda bir şeyler
almak için kullanabileceğimiz daha fazla koin var.  Kabaca
koinlerimizin değeri %1 azaldı diyebiliriz.  Pekala, bunu yapmaya
devam edersek ne olur?  Bu değer azalması sürecek diyebiliriz.  Ama
*hangi hızda*?  %1'den daha az olarak.  Yeni koinleri yarattığımızda,
kumemizde 102 tane, ardından 103 tane, ve artarak giden sayıda
koinimiz olacak.  Fakat yüzdelikleri hesaplarsak, bunların %0.9, %0.8,
%0.7 şeklinde olduğunu göreceğiz.  Bu nasıl oluyor?  Olan şey, sabit
miktarda eklenen her yeni koinin var olan koinleri seyreltme etkisinin
azalması.  Her yeni koin, daha büyük bir yığına eklendiği için,
seyreltme etkisi de azalıyor.

Bu sürece **asimptotik** süreç denir.  Bu terim bir değere gittikçe
yaklaşan fakat ona asla ulaşamayan eğriler için kullanılır.  Bizim
durumumuzda, enflasyon yüzdesi gittikçe daha da küçülen fakat asla
sıfıra erişmeyen bir eğri üzerinde olur.  Zamanla bu enflasyon değeri
sıfıra o kadar yakın ki, virgülden sonra hesap hatası olarak yok
sayabilirsin.



<p align='center' style='margin-top: 1.5em;'><span style='margin-right: 1em;'><a href="./2.40_tail_emission.md">◄ Önceki</a></span> <span style='color: #ff774d;'>/</span> <span style='margin-left: 1em;'><a href="./2.42_fees.md">Sonraki ►</a></span></p>
