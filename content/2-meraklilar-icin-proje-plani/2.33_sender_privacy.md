---
title: 2.33 Gönderici için gizlilik
---

Kullanıcılar para göndermek için [cüzdanlarını](2.14_wallets.md)
kullandıklarında, yaptıkları şey temelde [anahtarlarını](2.15_keys.md)
kullanarak bir mesaj imzalamak, ve onu bir [düğüme](2.25_nodes.md)
göndermek.  Böylelikle düğüm bu işlemi [madencilere](2.09_miners.md)
duyuracak, ve yeni bir blok bulan madenci bizim işlemimizi
[listeye](2.11_blockchain.md) yazacak.

Bunlar kulağa çok iyi gelse de, ortada bir sorun var.  Düğümler
parasal işlemlerin kurala uygun olduğunu sağlamak için üç şeye bakmak
zorundalar: kim gönderiyor, ne kadar gönderiyor, ve kim alıyor.

Alıcının gizliliğini korumak için [tek kullanımlık
adresler](2.22_stealth_addresses.md) kullanacağımızı biliyoruz.  Acaba
aynı yöntemi göndericinin gizliliğini de korumak için kullanabilir
miyiz?  Hayır.  Hayalet adresler, sonradan gelen her kimsenin içine
bir şeyler koyabilecekleri bir kutu gibidir.  Göndericinin gizliliğini
korumak için, tasarımımızda yapabileceğimiz şey, bir kişinin *bir şey
gönderdiği* sürece bunu kimin gönderdiğini kaydetmemek olabilir.
Yani, göndericinin adresini kaydetmek zorunda değiliz.  Fakat, [sanal
banknotlarımızdan](2.32_utxos.md) hangisinin harcandığının takibini
tutmaliyız.  Zorluk şurada: göndericinin gizliliğini koruyabilmek için
bizim hangi banknotun harcandığını kesin olarak ayırt etmemize izin
vermeyen bir sisteme ihtiyacımız var.

Bu oldukça karmaşık ve zor bir sorun.  Buna Monero'da bulduğumuz çözüm
(en azından şu anda kullandığımız çözüm) işlem kaydına harcadığın
banknotun yanında, harcamadığın başka, rastgele banknotları da yazmak.
Bu tamamen kurşun geçirmeyen bir gizlilik kalkanı olmasa da, Monero
gönderen kişiye gerçekçi yadsıma (ing.: plausible deniability) şansı
veriyor.

Bunun için [çember imza](2.34_ring_signatures.md) yöntemini
kullanabiliriz.



<p align='center' style='margin-top: 1.5em;'><span style='margin-right: 1em;'><a href="./2.32_utxos.md">◄ Önceki</a></span> <span style='color: #ff774d;'>/</span> <span style='margin-left: 1em;'><a href="./2.34_ring_signatures.md">Sonraki ►</a></span></p>
