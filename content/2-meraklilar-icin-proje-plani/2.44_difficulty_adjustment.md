---
title: 2.44 Dengeleme çabası
---

[Madencilerin](2.09_miners.md) her [iki dakikada](2.43_block_time.md)
yeni [bir blok](2.11_blockchain.md) üretmelerini sağlamak için onları
eş güdümlü yapacak bir çalışma sistemine ihtiyacımız var.  Bunu
yaparken herhangi bir merkezi saatin bize zamanı söylemesine
güvenemeyiz.  O halde ne yapmalı?  Hatırla: hangi madencinin bir
sonraki bloğu üretip blok ödülünü kazanmasına karar vermemizi sağlayan
şey, onları diğer herkesten önce oldukça zor bir matematik işlemini
gerçekleştirmek zorunda bırakmaktı.  O matematik işlemini farklı
madenciler farklı makinelerde farklı sürelerde çözebilecekleri için,
blokların eklenme süresi de büyük değişiklik içerecek.  Bunu
istemiyoruz.

Yapabileceğimiz şey madencilerin gerçekleştirdikleri matematiksel
işlemin *zorluk seviyesini* değiştirmek olabilir.  Eğer her yeni blok
bulunduğunda bu zorluk seviyesini, ağda bulunan makinelerin işlem
gücüne göre, ortalama bir değeri takip edecek şekilde
ayarlayabilirsek, elimizde 2 dakikalık aralıklarla eklenen bloklar
olacak.

Monero aynen bunu senin yeni işlemin bir sonraki blok içine iki
dakikada girebilsin diye uygular.  Monero protokolü önceki yaklaşık
700 bloğun zaman aralıklarına bakar.  Bunlar arasında çok dar veya çok
geniş aralıkta olan 100 kadarını gözden çıkarır.  Ardından kalanlarla
bir ortalama alır.  Eğer ortalama zaman aralığı 2 dakikadan daha kısa
çıkarsa, orantılı bir şekilde bir sonraki blok için yapılan işlemin
zorluğunu artırır.  Böylelikle bir sonraki bloğun eklenme süresi 2
dakikalık bir zaman aralığına yaklaşacak.  Sistem bunu her blok ile
birlikte yaptığı için, ortalamalar (ve zorluk seviyeleri) şiddetli bir
şekilde değişmez.  Eğer hesapladığı ortalama 2 dakikadan fazla ise,
hesap zorluğunu bir sonraki blok için azaltacak.

Bu çeşit bir kendini dengeleme çabası basit, fakat oldukça etkili ve
bütün sistemi sakin ve kararlı bir durumda tutmaya yetiyor.  Yeni
durumlara [oyunun kurallarını](2.04_money_rules.md) değiştirmeye gerek
kalmadan uyum sağlamayı sağlıyor.  Bu sistem tıpkı senin bir aslandan
(veya katilden) kaçman gerektiğinde hızlanan, ve ardından da
güvendeyken tekrar olağan hızına geri dönen soluk ve kan dolaşımı
sistemlerin gibi çalışmakta.

Madencilerimizin *uygun tempoda* yeni bloklar üretmelerini
sağladığımıza göre, bunlar bloklara ekleyecekleri [yeni işlemleri
nerede bulacaklar](2.45_mempool.md)?

