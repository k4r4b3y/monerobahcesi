---
title: 2.38 Spam saldırısı!
---

[Bloklarımızın büyüklüğünün ağımızın kullanım trafiğine göre
esneyebilmesi](2.37_dynamic_blocks.md) oldukça iyi bir fikir.
Böylelikle parasal ağımız az kullanıldığı anlarda hafif ve ucuz kalıp,
fazla kullanıldığı anlarda da hızlı ve yükü kaldırabilir olabilmekte.
Fakat unutma ki paramız farklı rol sahiplerinin [eğilimlerini
dikkatlice dengeleyebildiği](2.27_bizantine_generals.md) sürece
çalışmakta.  Eğer bu eğilimlerden birisi baskın duruma gelirse, birisi
bunu kullanarak ağa saldırabilir, veya başkalarının üzerinden kazanç
elde edebilir, veya her ikisini de yapabilir.  Eğer bu çeşit bir durum
mümkün olursa, insanlar paramıza güvenmeyecek, ve paramız mahvolmuş
olacak.

Eğer [madenciler](2.09_miners.md) yalnızca kullanıcıların işlemlerini
[bloklara yazmaları](2.10_money_ledger.md) karşılığında elde ettikleri
ücretten para kazanıyor olsalardı, madencilerin blokları olabildiğince
büyük tutma eğilimleri onların kararlarında başat rol oynardı.  Daha
büyük bloklar, daha fazla işlemler, daha fazla ücretler, daha çok
para.  Fakat eğer bu blok büyüklüğü artırımını aniden
gerçekleştirebilirlerse, bir madenci devasa bir blok üretip bütün
sistemi altüst edebilirdi.  Bunun önüne geçmek için, blok büyüklüğünü
esnek yapmaya ek olarak, madencilere düşen işlemlerin ücretlerini de
değişken yapacağız.  Eğer beklemekte olan çok işlem varsa, bloğa
girmek için gerekli olan işlemlerin ücreti ufalacak.  Bu şekilde,
madenciler aşırıcılıktan alıkonulup, gelirlerini az çok tahmin
edebildikleri bir formüle göre elde edecekler.  Ağımız devasa bloklar
spamından korunacak.

Spam ne demektir?  Tıpkı e-posta spamında olduğu gibi, eğer işlemleri
gerçekleştirmenin giderini bedava veya *ücretsize yakın*
tasarlasaydık, bir saldırgan milyonlarca işlemini ücretsizce
gerçekleştirebilir, gerçek kullanıcıların işlemlerini, bu spam
işlemler arasında boğabilir.  Hükümetlerin veya diğer büyük güçlerin
ağımızda çok fazla işlem yaparak ona saldırma durumunda, onu aşırı
derecede kullanılamaz hale getirmeleri yerine; ağımızı bu durumun bize
kazanç sağlayabileceği bir şekilde tasarlamalıyız.

Bu çeşit bir tasarımla, madenciler işlem ücreti sistemini kötüye
kullanamaz olup, düğüm çalıştıranlar ellerindeki blok zincir
kopyasının kontrolsüzce büyüdüğünü görmeyecek.  Kullanıcılar
işlemlerinin hızlıca onaylandığını görecek, ve eğer birisi ağımızda
spam yaratmak isterse, bunun etkisi ağımızın popülerleşmesine benzer
bir etki yaratacak.  Madencilerin eline daha fazla ücret geçecek, daha
fazla madenci ağımıza katılacak, ve elimizde daha fazla [sahte
seçeneğimizin olması](2.34_ring_signatures.md) yanında, basında yankı
bulacağız.

