---
title: 2.24 Görüş birliği
---

Elimizde parasal işlemlerimizi kaydettiğimiz [dizili
bloklarımız](2.11_blockchain.md) var.  Elimizde yeni parasal işlemleri
aynı [blokzincire işlemekle görevli, ve bunu yaparken parasal
sistemimize yeni koinler ekleyen madencilerimiz](2.09_miners.md) var.
Kullanıcılarımızın koin alabilmelerini sağlayan
[adreslerimizi](2.21_addresses.md) ürettigimiz
[anahtarlara](2.15_keys.md) sahibiz.

Bilmem fark ettin mi, önemli bir rolü gözden kaçırıyoruz.  Hepimizin
[paylaştığımız listenin](2.10_money_ledger.md) başında kim olacak?
Eğer bir avuç insan kayıtlar üzerinde hile yapmakta uzlaşırlarsa,
kendilerine fazla para yaratacak şekilde değişiklik yapabilirler.
Ardından bu hileli listenin, "gerçek" liste olduğunu öne sürebilirler.
Karşılaştığımız bu sorun [Bizanslı Ordu Komutanları
Sorunu](https://en.wikipedia.org/wiki/Byzantine_fault) olarak da
bilinmekte.

Bu sorundan kaçınabilmemiz için daha çok kişinin elinde (veya
diskinde) listemizin kopyası bulunmalı.  Kaç kişinin elinde?
Olabildiğince fazla.  Böylelikle yarıdan fazlasının başbaşa verip hile
yapma olasılığını olabildiğince azaltmış olacağız.  Para sistemimizin
kullanıcıları blokzincirdeki kayıtları kontrol edecekleri için, eğer
yarıdan fazla çoğunluktaki kopyalar birbiriyle uyuşuyorsa, bu liste
durumu "gerçek" liste durumu olarak kabul edilecek.  Bu sebeple en az
%51'lik bir kesimin liste durumları ayni ise, geri kalan %49'un hileli
listeye sahip olmaları bizim para sistemimizi bozmayacak.

Monero özelinde, olabildiğince fazla kullanıcıya listemizin kopyasını
verebilmek için, isteyen herkes ücretsizce bu listenin bir kopyasını
indirebilmekte.  Bu liste açık ve hepimize ait, günün sonunda.  Ve
paramız sanal alemde yaratıldığı için, parasal işlemlerimizi
yazdığımız bu liste de sanal ortamda bulunmakta.  İnternete bağlı
bilgisayarlar içerisinde saklanmakta, ve paylaşılmakta.  Bu
bilgisayarlara bizler [düğüm](2.25_nodes.md) diyoruz.



<p align='center' style='margin-top: 1.5em;'><span style='margin-right: 1em;'><a href="./2.23_address_reuse.md">◄ Önceki</a></span> <span style='color: #ff774d;'>/</span> <span style='margin-left: 1em;'><a href="./2.25_nodes.md">Sonraki ►</a></span></p>
