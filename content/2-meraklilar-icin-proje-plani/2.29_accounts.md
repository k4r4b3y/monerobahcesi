---
title: 2.29 Hesaplar
---

"Gerçek hayatta" insanlar paralarını koyup ayırabilecekleri farklı
kutular, kovalar, çantalar, zarflar kullanmanın kullanışlı olduğunu
bilirler.  İcat etmekte olduğumuz para sisteminin de, bu çeşit bir
kullanım esnekliği sağlayacağını varsayabiliriz.  Paramızı kullanan
bireyler farklı kaynaklardan, farklı iş karşılıklarında gelen paralara
sahip olabilir.

Örneğin, harcamak için kenarda tuttuğun, ve bir de, uzun vadeli
birikimlerin için kenarda tuttuğun paran vardır.  Günlük işinden gelen
paran, ve bir de yan işlerinden gelen, veya hediye olarak gelen
paraların vardır.  Özel bir tatil için biriktirmekte olduğun paran, ve
bir de yağmurlu günleri karşılamak için kenara koyduğun paran.

Cüzdanımızı, bütün bu kullanım şekillerini tatmin edecek şekilde
tasarlamamızın bir yolu var.  Böylelikle kullanıcılarımızı, farklı
para kumbaraları için tamamen yeni tohum kelimelere ait cüzdanlar
yaratmaktan, ve bu farklı tohum kelimelerini bir yere yazıp saklama
yükünden kurtarmış olacağız.  Elimizdeki tek cüzdanı, içerisinde ayrı
kutular veya kısımlar içerecek şekilde bölebiliriz.

[Cüzdanımızı](2.14_cüzdanlar.md) bir banka olarak düşünelim.  Bir
banka hesabı açmak istediğin zaman pek çok sayfa dokümana imza atmak
zorundasın.  Banka dokümanlarına attığın o imza senin bankaya
tanıttığın (ve teslim ettiğin) [anahtarlarından](2.15_anahtarlar.md)
başka bir şey değil.  Bu senin kimliğin.  Bir müşteri olduğun anda,
aynı bankada birden fazla alt *hesabın* olabilir.  Elimizdeki Monero
cüzdanlarımızla, biz de bunun aynısını yapabiliriz, hatta daha da
iyisini, Monero cüzdanında, aynı tohum kelimelerden filizlenmiş,
sınırsız sayıda alt hesabın olabilir.  Bu tipki tek bir anahtarla
açabildiğimiz sınırsız sayıda kiralık banka kasasına sahip olmak gibi.

Bu örnek önemli, çünkü tıpkı bankadaki kiralık kasalar gibi, paran
sadece bir tanesinin içinde bulunabilir.  Eğer bir hesaba $100
yatırırsan, diğer hesapların içerisinde o yüz doları görmeyeceksin.
Her hesabın, kendi içerisinde ayrı koinleri barındıracak.  Bu nedenle
her hesabın kendi koin değerlerinin oluşturduğu, kendi bakiye değerine
sahip olacak.

Gerçekte, tek bir cüzdanın içerisinde birden fazla küçük cüzdancıklar
bulundurmak gibi bu.  Bakiyeler bu cüzdancıklar arasında
karışmıyorlar, ve böylelikle para sistemimizi kullanan kişiler,
içerisinde uzun vadeli birikimlerini sakladıkları bir hesaba, günlük
ödemelerini yaptıkları bir başka hesaba, ve bir başka hesap içerisinde
de gelen bağışları topladıkları ayrı odalara sahip oluyorlar.

Pekala, fakat eğer başkalarına birden fazla farklı adres vermenin
kolaylığına ek olarak bu farklı adreslerin kendiliğinden aynı hesaba
ait bakiyeye katkı yapmasını istiyorsak ne yapacağız?  Bunu [alt
adreslerimizle](2.30_alt_adresler.md) başarabiliriz.



<p align='center' style='margin-top: 1.5em;'><span style='margin-right: 1em;'><a href="./2.28_full_wallet.md">◄ Önceki</a></span> <span style='color: #ff774d;'>/</span> <span style='margin-left: 1em;'><a href="./2.30_subaddresses.md">Sonraki ►</a></span></p>
