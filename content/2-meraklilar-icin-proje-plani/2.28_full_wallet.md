---
title: 2.28 Bir tam cüzdan
---

Belki sen de düşünmüşsündür: neden
[anahtarlarımızı](2.15_anahtarlar.md) taşıyan
[cüzdanlarımızı](2.14_cüzdanlar.md) ve parasal [işlem
listesini](2.10_para_ledger.md) içeren [düğümlerimizi](2.25_düğüm.md)
tek bir uygulamada birleştirmiyoruz?  Böylece paramızı kullanan herkes
aynı zamanda bir düğüm sahibi de olmuş olur.  Bu hepimizin yararlı
sonuç elde ettiği bir duruma benziyor, eğer listemizin olabildiğince
fazla kopyasının dağıtık olarak bulunmasını istiyorsak.  Buna ek
olarak, herkes listenin kendi kopyasına sahip olacağı için, paramızın
kullanıcıları başkalarının bilgisayarındaki liste kopyasına güvenmek
zorunda da kalmazlardı.  Bu çok iyi bir fikir, ve pratikte de mevcut.

Bir **tam** Monero cüzdanı tam olarak budur.  O, içerisinde gönder-al
yapabilen anahtarları bulunduran bir cüzdan olmaya ek olarak, Monero
ağındaki bütün parasal işlemlerin bir kaydını da bulunduran bir
uygulamadır.  Burada bir ayrıntı var ama: bu çeşit bir uygulama,
sadece kendimize ait olanların değil, parasal ağımızda gerçekleşen
*bütün* işlemlerin kopyasına sahip.  Bunu saklamak birkaç yüz gigabayt
alan istiyor.  Eğer bu çeşit bir kullanım şekli elimizdeki tek
kullanım şekli olmak zorunda olsaydı, kullanıcı sayımız sadece elinde
bolca depolama alanı bulunan kişilerle sınırlı olurdu.  Bu çok da
kullanışlı değil.  Eski bir bilgisayar, eski bir telefon kullanan
kişilere ne olacak?

Buna çözüm, bu uygulamayı iki parçaya ayırmak: sadece gönder-al
işlemlerine izin verip bakiyeni gösterme yetkilerine sahip olan bir
[hafif
cüzdan](1-kullanıcılar-için-kılavuz/1.2_get_a_monero_wallet.md), ve
blokzincirin bütününü saklamaya yeterli disk alanı ve bağlantı bant
genişliğine sahip bilgisayarlarda çalışan *düğümler*.

Bunların yanında, bir de [özel bir çeşit
cüzdanimiz](2.31_quick_wallets.md) olabilir, fakat şimdilik
incelememizi basit tutmak için bu özel cüzdana daha sonra bakacağız.



<p align='center' style='margin-top: 1.5em;'><span style='margin-right: 1em;'><a href="./2.27_bizantine_generals.md">◄ Önceki</a></span> <span style='color: #ff774d;'>/</span> <span style='margin-left: 1em;'><a href="./2.29_accounts.md">Sonraki ►</a></span></p>
