---
title: 2.6 Sanal fakat değerli
---

Eğer bir sanal para yaratacaksak sanallığın yanında getirdiği bir
özelliğe karşı önlem almamız gerek.  Sanal şeyler kolayca ve
ücretsizce kopyalanabilir, ve bir kere kopyalandığı zaman, her kopya
bir önceki aslı gibi aynı niteliktedir.  Sanallık ile ilgili geri
kalan her şey, mesela dünyanın bir yerinden diğer ucuna saniyeler
içinde fotoğraf atabilmek, çok iyidir.

Fakat, eğer gerçek paradan söz ediyorsak, **paranın sınırsızca
yaratılmasını engellemeliyiz**.  Sınırsızca para yaratmak ilk bakışta
kulağa çok iyi gelen, fakat getirdiği sonuçlarla çok da iyi olmadığı
anlaşılan fikirlerdendir.  Tarih boyunca sınırsız para yaratımı her
seferinde o bol parayı kullanan toplumlar için kötü sonla sonuçlanan
tekrarlara sahip.

Basitçe, eğer para miktarını iki katına çıkarıp satın alınabilecek
ürün miktarını aynı tutsaydın, eninde sonunda ürünler için ödediğin
para miktarı da iki katına çıkacaktı.  Başladığın yere geri dönmüş
oldun.

Örneğin, düşün ki 100 kişimiz bir adada yaşıyoruz, ve para olarak
kullanabilmemiz için 100 adet pul yarattık, yani kişi başına 1 pul
var.  Adada bir tane elma ağacı var.  Ağaç 100 elma veriyor.  Eğer
elmanın fiyatı 1 pul ise, hepimiz bir tane satın alabiliyoruz.  Güzel.

Şimdi düşün ki, hepimiz 2'şer elma satın almak istiyoruz, ve diyoruz
ki 100 tane daha pul yaratmak iyi bir fikre benziyor.  Böylelikle
hepimiz 2 tane elmalık pula sahip olacağız.  Sonuç olarak elma başına
1 pul, değil mi?  Çiftçiye gidiyoruz ve diyoruz ki, 200 elma satın
alacağız.  Fakat ağaçta hala sadece 100 tane elma var.  Devamında ne
olur?

İlk olarak, çiftçi elindeki elma ağacının bir altın madeni olduğunu
düşünür, sonuçta herkes elmalarından istiyor.

Ardından iki soru ortaya çıkar:
- [Her pulun hakiki olduğunu](2.10_money_ledger.md) ve sahte
  olmadığını nasıl sağlarız?
- [Çok fazla para](2.07_scarcity.md) yaratamamamız için ne
  yapabiliriz?

