---
title: 2.43 Birkaç dakika
---

Merkeziyetsiz bir sistem tasarlıyoruz.  Bunun yanı sıra, elimizde
birbirlerinden ayrı kişiler olduğunda yapması zor olan bir şey var, o
da *eş güdümlü* davranmak.  Tipki 5 arkadaş olarak ortak bir akşam
yemeği için tarih belirlemekte olduğu gibi, görüş birliğine varmak
zor.  Buna karşın paramız tahmin edilebilir bir şekilde çalışmalı
(veya en azından olabildiğince tahmin edilebilir bir şekilde), aksi
takdirde insanlar için çileden çıkartıcı bir kullanım deneyimi sunmuş
oluruz.  Tahmin edilebilir ve düzenli bir şekilde çalışması gereken
şeylerden birisi, bir başkasına para göndermenin ne kadar süre alacağı
konusudur.

Bizler yeni işlemleri [deftere](2.10_money_ledger.md) yazmak için
[madencileri](2.09_miners.md) kullanıyoruz.  Madenciler bu işi
gerçekleştirirken [işlem ücretleri](2.42_fees.md) kazanıyorlar.
Paranın el değiştirmesi işlemler bloklara yazıldıktan sonra
gerçekleştiği için bloklarımızın hangi sıklıkla yaratılacağına karar
vermemiz gerek.  Bu bizim paramızın hızını belirleyecek.  Ne kadar
sıklık yeterli bir sıklık?

Bu arada, yayınlanmış fakat daha blokların içine eklenmemiş işlemleri
neredeyse anında [bekleyen işlem havuzunda](2.45_mempool.md)
görebiliriz.  Yine de bir işlemin sahici olması için *en azından* bir
sonraki bloğa girme süresinin geçmesi gerekiyor.  O halde blokları
olabildiğince sık üretmek daha iyi.  Fakat burada bir ayrıntı var:
hatırla, bloklar sıralı bir dizi oluşturmalı.  Bu demektir ki, eğer
blok üretim sıklığını çok kısa tutarsak, madenciler blokları birbiri
ardına hızla dizebilmek için kıyasıya rekabet edecekler, kendi
bloklarını diğerlerinden önce, "İlk!" olarak duyurmaya çalışacaklar,
ve bunu yapmaya çalışırken, çoğu kez ekleyerek büyüttükleri diziler
birbirlerinden ayrı [çatallara](2.46_fork.md) bölünecek.

Bir diğer yandan, eğer bloklar arasındaki süreyi çok uzun tutarsak,
insanlar paranın el değiştirme hızını çok yavaş bulacaklarından,
paramızı kullanmayı bırakacaklardır.  O halde bu iki uç arasında
bulabileceğimiz bir en etkili nokta var.  Monero'da bu en etkili nokta
2 dakika olarak belirlidir.  Her bir yeni blok iki dakikada bir
eklenir.

İyi fikir.  Ne çok hızlı, ne de çok yavaş.  Yine de biraz
yavaşlayalım: eğer bu şey merkeziyetsizse, nasıl olur da [madencileri
her 2 dakikada bir blok üretmeleri için es güdümlü hale
getirebiliriz](2.44_difficulty_adjustment.md)?  Neden bu dağıtık ve
birbirlerinden bağımsız bulunan madenciler kendi kafalarına göre bir
hızda blok üretmesinler?

