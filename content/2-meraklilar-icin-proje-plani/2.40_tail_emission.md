---
title: 2.40 Uzun kuyruk
---

Paramızı bir [eğri oluşturacak şekilde](2.39_emission_curve.md) üretip
dağıtıyoruz.  Bu eğri, [paramızın doğuşuyla](2.11_blockchain.md)
ortada hiçbir koin yaratılmamışken başlar ve uzak gelecekte bütün
koinlerin yaratılmış olduğu güne kadar uzanır.  Fakat, eğrinin bu
sonuna vardığımızda [madencilerimiz](2.09_miners.md) için yeni
koinlerimiz olmayacaksa ne yapacağız?  Para kazanamazlarsa, eğer hepsi
değilse bile çoğu etkinliklerini durduracaklarını düşünmek akla
yatkın.  Sonuçta madencilik yapmanın *gideri* vardır.  Donanım satın
almaktan tut, elektrik faturasını ödemeye kadar...  Ve bizim para
ağımızın tasarımında, madencilerimizin *devamlı* çalışmalarını
sağlamamız gerekiyor.

Bu soruna olası bir çözüm, sistemimize [işlem ücreti](2.42_fees.md)
eklemek olabilir.  İşlem ücreti madencilere gelir kaynağı olmanın
yanında diğer olumlu sonuçları da doğurur.  Buna karşın, eğer
madenciler kâr etmek için sadece işlem ücretlerine dayanmak
zorundalarsa, bu ücretlerin gitgide artacağını öngörebiliriz.  Eğer
işlem ücretleri fazlaysa, paramız kullanması pahalı hale gelir, ve bu
nedenle daha *az* kullanılır.  Ve paramız daha az kullanılırsa,
madencilerin işlem başına kesmek zorunda oldukları ücret tekrar
artacaktır.  Kısır döngü.

Bu soruna bir başka çözümse yeni koinlerin yaratımını hiç bir zaman
durdurmamak, üretim eğrisini sonsuza kadar gidecek şekilde başlatmak
olabilir.  Fakat bir dakika, bu bizim *iyi bir para* olmak için
koyduğumuz [sınırlılık](2.07_scarcity.md) ilkemize aykırı değil mi?
Eh, bir bakıma evet, fakat bir bakıma da hayır.  Şeytan ayrıntıda
saklı.  Başarı ya da başarısızlık *ne kadar fazla, ve kadar sıklıkla*
koin yaratıldığına verilen yanıttadır.  Burada dengeyi **ardıl
üretim** denilen madencilik rejiminde buluyoruz.  Başlangıçtaki eğri
ile gelen üretim gerçekleşmiş üretimdir.  Bu tamamlanan üretimin
ardından gelen üretim **ardıl üretimdir**.

Monero'nun durumunda **ardıl üretim** rejimi yaklaşık ilk 18 milyon
koinin üretimının ardından başladı.  Ondan itibaren, sisteme yeni blok
ekleyen her madenciye 0.6 monero ödemeye geçildi.  Bu blokların her
[iki dakikada bir eklenmesini sağlamak](2.44_difficulty_adjustment.md)
istediğimiz için, bu demektir ki, yılda 157bin680 tane monero dolaşıma
girmekte (şimdi ayni ifadeyi türk lirası için kurmayi deneyin
-editorun notu).  Böylelikle, para ağımızdaki her iki dakika
icerisinde ne kadar parasal işlem gerçekleştiğinden bağımsız olarak,
madenciler yeni bloklar eklemeye istekli olacaklar.  İşlem ücretini
artırmak zorunda kalmadık, paramız gönderilip alınması hala ucuz olan
işlemlerle kullanılabiliyor, ve küresel ağımızdaki işlemlerin listesi
herhangi bir vandalizmden, hala kârlı çalışabilmekte olan,
madencilerimiz tarafından korunmaya devam etmekte.

Son bir numara: eğer ardıl üretimi blok başına gelen sabit miktarda
tutarsak (Monero'da 0.6 XMR), paramızın devalüasyonu zamanla artmak
yerine, **azalacak**.  Sonunda hissedilir devalüasyonun sıfır olduğu
bir aşamaya geleceğiz.



<p align='center' style='margin-top: 1.5em;'><span style='margin-right: 1em;'><a href="./2.39_emission_curve.md">◄ Önceki</a></span> <span style='color: #ff774d;'>/</span> <span style='margin-left: 1em;'><a href="./2.41_asymptotic.md">Sonraki ►</a></span></p>
