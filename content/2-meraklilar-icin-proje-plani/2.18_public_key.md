---
title: 2.18 İki anahtarın hikayesi
---

Elimizde [oldukça eşsiz](2.16_key_selection.md) ve
[özel](2.15_keys.md) bir anahtar var, ve onu kullanarak geri kalan
herkese aramızda paylaştığımız listedeki monerolardan bazılarının bize
ait olduğunu kanıtlayabiliriz.  Fakat bunun üzerinde bir, veya birkaç
saniye düşün.  Eger birisine evinin sana ait olduğunu kanıtlamak için
anahtarını verirsen, senin evine o kişi de girebilir.  Bunu nasıl
çözebiliriz?

Bu sorun hakkında akıl yürütmenin bir diğer yolu onu bir sır paylaşma
sorunu olarak düşünmek olabilir.  Monero ağındakilere gizlice kendi
anahtarımızın varlığını belli etmek istiyoruz, ama aynı zamanda bu
anahtarın kendisini açığa çıkarmak istemiyoruz.  Bu arada, bu işareti
dinlemekte olabilen bir kişiye değil, bütün Monero ağındakilere
yapıyor olduğumuzu da göz önünde tut!  Sonuçta anahtarın bize, ve
başka *hic kimseye*, ait olduğunu kanıtlamak istiyoruz.

Eğer iki kişi birbirlerine bir sır söylemek istiyorlarsa, onlar
oldukça güvenli bir anahtarla söylemek istedikleri sırrı
şifreleyebilirler.  Fakat birbirlerine bu şifreleme anahtarını, yolda
çalınmadan, veya açığa çıkmadan, nasıl gönderebilirler?  Sürekli
büyüyen, içiçe bir şifreleme yumağı kullanmayı deneyebilirsin, ancak
her zaman diğer bütün şifreleri çözmeye başlayabilecek olan ilk şifre
anahtarını paylaşma sorunu ile karşılaşırsın.

İnan ya da inanma, [bu soruna bir çözüm
bulmak](https://tr.wikipedia.org/wiki/Açık_anahtarlı_şifreleme) bizi
1976 yılına kadar uğraştırdı.  Ve bu çözüm neredeyse her şeyi
değiştirdi.  Çözüm, birbiriyle _ilişkili_ bir çift anahtar kullanmak,
bunlardan birisi gizli (sadece senin gözlerin için) ve diğeri ise açık
(geri kalan herkes için).

Bu nasıl çalışır?  Yaratılan açık anahtar, senin gizli anahtarın
kullanılarak yaratıldı.  Bu yaratım işleminde kullanılan matematiksel
formül sadece tek yönlü çalışmakta.  Açık anahtarı kullanarak gizli
anahtarı elde edebilen bir matematiksel formül yok.  Fakat burada asıl
önemli nokta, senin gizli anahtarını kullanarak sana ait olan açık
anahtar için şifrelenmiş olan şeyleri açabilmen.

Bunu sanal bir para icat etmek için şu şekilde kullanabilirsin:
elimizde sahip olduğumuz paraya ilişkin bize çeşitli haklar veren bir
anahtar var, ve onunla [açık adresler](2.21_addresses.md)
üretebiliyoruz.  Böylelikle bize ait olan bu adreslere herhangi birisi
para gönderebiliyor.  Böylelikle, bir kişi bizim adresimizi bilse de
gizli anahtarımızı tahmin edemiyor.

