---
title: 2.19 Anahtarlardan tohumlara
---

Paramızı kullanan kullanıcılar [anahtarlarla](2.15_keys.md) hangi
paranın onlara ait olduğunu kanıtlayacakları için, ve bu anahtarları
başka bir yere para göndermede kullanacakları için, bu anahtarlar
bariz bir şekilde iyi korunması gerekli, başkalarından sır olarak
saklanması gereken şeyler.

Mantıklı olan bir sonraki adım, anahtarlarını eline geçirdikten sonra
onları bir yere yazmaktır.  Fakat şu anahtara bir baksana:

`378bc5e22fc9fc02b41af8dd943e794f70576634b6223f3eba7ea76efe2c4400`

Şimdi bir de şuna bak ve eğer bir sorun görüp görmediğini söyle:

`378bc5e22fc9fc02b4laf8dd943e794f70576634b6223f3eba7ea76efe2c4400`

Gördün mü?  Sadece bir karakter değişti.  1 yerine küçük harf l.  Bu
basit bir değişiklik gibi görünse de, bu basit değişiklik bu iki
anahtarın tamamen birbirlerinden farklı cüzdanları açmasına sebep
oldu.  Bu durumda yanlış bir anahtarı tespit etmek için karakterleri
teker teker gözden geçirmek mümkün değil.

O halde bir sorunumuz var.  Yarattığımız bu anahtarları hata yapmadan
bir kenara yazmak çok zor.  Ve en küçük bir hata büyük bir hata kadar
zararlı etkide.  Ya mükemmel ya da hiç.  Ve eğer anahtarları hata
yapmadan bir kenara yazmak çok zor ise, insanlar bunları kaydetmek
için oldukça güvensiz olan yöntemlere başvuracaklardır.  Mesela
anahtarın fotosunu çekmek (cihazın kendisinde disk şifrelemesi
olmadığında bu foto kolayca bulunabilir, veya farkında olmadan bulut
hizmetlerinin depolama alanlarına aktarılabilir), veya bu anahtarları
bir yazı dosyasına kopyalayıp yapıştırmak.  Buna bir çare bulmalıyız.

Çözüm bu anahtarları bilgisayarcadan, insanların anlayabileceği bir
dile çevirmek.  Anlamsız karakterler dizisi yerine, bir kelimeler
dizisi kullanmak.  İş kelimelere gelince bizler daha iyiyiz.  Biliriz
ki *yemek* doğru kelimedir, ve *yemke* değildir.  Örneğin, yukarıda
verdiğimiz anahtarımız aşağıdaki gibi kelimelerle kodlanabilir:

`nouns older lids rodent pumpkins railway wiggle mailed hoax waking
evenings nocturnal oozed buckets germs gearbox gauze neon update axis
macro syndrome madness magically rodent`

Bu nasıl mümkün?  [Çünkü elimizdeki alfanumerik karakterlerin sayısı
elimizdeki kelimelerin sayısından çok daha
az](2.20_mnemonic_seeds.md).  Önemli olan şey ise artık
kullanıcılarımızın bir yere yazabilecekleri bir kelime listesine sahip
olmaları.  Böylelikle, ellerinde gizli anahtarlarının mükemmel bir
kopyası olacak.  Kelimelerden birisini eksik bırakıp bırakmadığını
anlayabilmek için onları sayabilmek çok daha kolay.  Veya kelimelerde
bir yazım hatası yaptıysan bunu fark etmen daha kolay.

