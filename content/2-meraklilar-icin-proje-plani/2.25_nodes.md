---
title: 2.25 Düğümler
---

Gerçekleşmiş [bütün parasal işlemlerin
listesinin](2.10_money_ledger.md) yazıldığı [bloklar
zincirinin](2.11_blockchain.md) bir kopyasına sahip olan
bilgisayarlara **düğüm** diyoruz.  Neden bu isim?  Bir ağ oluşturan
halatların kesişip birleştikleri noktalara düğüm denir.  Bir ağ,
birbirlerine bağlanan hatlardan oluşur.  Bu hatların birbirlerine
sarıldıkları noktalar düğümleri oluşturur.  Dağıtık bir bilgisayar
ağı, fiziksel bir balık ağına benzetilebilir.  Her bilgisayar, diğer
bilgisayarlara bağlandığı iletişim hatlarına sahiptir.  Eğer yeterince
dağıtık bir yapıda olan bu çeşit bir ağı görebilseydin, gördüğün sey
sana bir örümcek ağını hatırlatırdı.

Ağımızdaki bilgisayarlar temelde şu iki işi gerçekleştirirler:

Etrafta, listenin kopyasına sahip diğer bilgisayarlari bulmak.  Eğer
bağlı oldukları diğer bilgisayarlarda bu listenin daha uzun bir durumu
varsa (yani, içlerinde daha fazla blok bulunduran listeler varsa), bu
bilgisayarlar kendi liste durumlarının geride kaldığını anlayıp
ellerindeki kopyanın durumunu güncelleyecekler.  Eğer bir listede daha
fazla blok varsa, ve o bloklar *kurallara uygun* şekilde
zincirlenmişse, daha uzun olan listenin daha *güncel* bir parasal ağ
durumunu içerdigini kabul edebiliriz.  Bunun üzerinde biraz düşünelim.
Biz şimdi elimizdeki bloklardan hangisinin daha yeni, hangisinin daha
eski olduğunu, herhangi bir sistem-dışı saate bakmadan söylemenin bir
yolunu bulduk.  Biz kendi [saatimizi](2.26_clock.md) icat ettik.

Ağdaki bilgisayarların ikinci önemli görevleri kullanıcıların onlara
bağlanarak listedeki girileri okuyabilmelerini sağlamak.  Eğer kimse
bakamaz ise, dağıtık bir listeye sahip olmak neye yarar?  Monero
uygulamaları düğümlerden birisine bağlanıp parasal işlemlerin
listesine bir bakar, ve kullanıcılarına eğer para geldiyse haber
verir.  Buna ek olarak, kullanıcılarının gönderdiği parasal işlemleri,
bu Monero uygulamaları, ağdaki diğer düğümlere duyuracak.  Diğer
düğümlerin duyup haberdar olmadığı bir parasal işlem, duyacak kimsenin
bulunmadığı bir ormanlık alanda düşen ağacın sesi gibidir.



<p align='center' style='margin-top: 1.5em;'><span style='margin-right: 1em;'><a href="./2.24_consensus.md">◄ Önceki</a></span> <span style='color: #ff774d;'>/</span> <span style='margin-left: 1em;'><a href="./2.26_clock.md">Sonraki ►</a></span></p>
