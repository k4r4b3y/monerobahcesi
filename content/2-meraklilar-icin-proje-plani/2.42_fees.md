---
title: 2.42 İşlem ücretleri
---


Elimizde güzel bir dağıtık para ağı var.  Pekala, bu çeşit bir para
ağı'nın altyapı giderlerini kim karşıılıyor?

Ağımızda temelde iki çeşit katılımcı var: [madenciler](2.09_miners.md)
ve [düğümler](2.25_nodes.md).  Düğüm çalıştıranlara para ödemek
zorunda değiliz.  Bu şekilde ağımızın giderlerini biraz azaltırız.
Düğüm çalıştıranlara ağımız tarafından para ödemek zorunda değiliz
çünkü bir düğüm çalıştırmak büyük miktarda enerji gerektiren bir şey
değil.  Bir düğümü idare etmek oldukça basit.  Bu nedenlerden dolayı
oldukça ucuz.  Ayrıca kendi [listene](2.10_money_ledger.md) sahip olup
kendi işlemlerini doğru bir şekilde ağa yayma *eğilimi*, bireylerin
kendi bilgisayarlarında bir kaç yüz gigabayttan ödün vermelerini
sağlamaya yeterli.  Tercihen her kullanıcı aynı zamanda bir düğüm de
sahibidir, fakat dünyada işler her zaman bizim tercih ettiğimiz
şekilde yürümez.

Madenciler ise tamamen başka bir şeydir.  Ağı koruyabilmek için,
toplayabildikleri en çok işlem gücünü (donanım artı elektrik) ortaya
koyma konusunda birbirleriyle rekabet ederler.  Daha iyi bilgisayar ve
daha çok bilgisayar, o kadar çok [ödeme](2.39_emission_curve.md).
Fakat unutma, bu sistem ayni zamanda kimse *başında* diğerlerine ne
yapmaları gerektiğini emretmediği bir şekilde çalışmak zorunda.
Dağıtık, ve merkeziyetsizce.  O halde madencilerin bloklara işlem
ekleme eğilimlerini doğru yönetmemiz için, ve madencileri bloklara hiç
bir işlem koymadan boş bloklar üretmekten vazgeçirmek için başka bir
şeye ihtiyacımız var.  Bu eğilimleme aracı **işlem ücretleri** olacak.

Bir madenciyi, bir işlemi alıp, hepimizin paylaştığı listeye
eklemesine ikna etmek için, göndericinin madenciye ödediği küçük bir
miktar ücret eklemesi gerekecek.  Bu ek ücret madencinin yaptığı
hizmete verilen bir bahşiş gibidir.  Bu ücret sabit olamaz.  Eğer
işlemin kapladığı disk boyutu daha büyükse, içine gireceği blokta da
çok yer kaplayacağı için, madenciye bu fazla alan için daha büyük bir
bahşiş ödemek zorunda.  Neden?  Düşün: eğer her işlem, madenciye
*aynı* ücreti öderse, madenci bir tane büyük işlemi blok içine koyup
bir tane ödeme toplamaktansa, pek çok küçük işlemleri blok içine koyup
pek çok ödeme toplamayı tercih edecektir.  Bu nedenle, madenciye
ödenen ücret, işlem sahibinin içine girmeye çalıştığı blokta
kaplayacağı alanla doğru orantılı olmalıdır.

Hatırla: bizler, birbirleriyle birleşip ardından ufak miktarlara
ayrılabilen sanal [banknotlar kullanıyoruz](2.32_utxos.md).  Eğer bir
işlem bu sanal banknotlardan pek çoğunu birleştirip bir ödeme
gerçekleştirirse, bu küçük banknotların hepsinin işlem girdileri
tarafında not edilmesi, ve bu sebeple de blok içerisinde daha büyük
bir alan kaplaması gerekecek.

Bu şekilde, herkes kendi parasını oradan oraya yollayabilir, ve
madenciler de iki çeşit gelir kaynağına sahip olurlar, madencilerin
gelirleri kendileri için daha tahmin edilebilir, ve üzerinde plan
yapılabılır duruma gelir.  Bu arada, hazır tahmin edilebilmekten
bahsediyoruz, yeni blokların [düzenli zaman
aralıklarında](2.44_difficulty_adjustment.md) blokzincire eklenmeleri
için [ne yapabiliriz](2.43_block_time.md)?

