---
title: 2.14 Cüzdan cüzdan değildir
---

[Sistemimize yeni koinler eklemenin düzenli ve öngörülebilir bir
yolunu](2.09_miners.md) bulduğumuza ve bu koinlerin hareketlerini geri
çevrilemez şekilde yazdığımız bir liste icat ettiğimize göre, hareket
halindeki bu koinlerin nereye gittiği sorunu da çözmeliyiz.
Kullanıcılar [koinlerini nerede
saklayacaklar?](1-kullanicilar-icin-kilavuz/1.02-get_a_wallet.md) Bu
koinler [oraya nasıl
varacak?](1-kullanicilar-icin-kilavuz/1.06_receive_monero.md)
Kullanıcılar koinlerini istedikleri zaman [baskalarına nasıl
gönderecekler?](1-kullanicilar-icin-kilavuz/1.07_send_monero.md)

Bizim **cüzdanları** icat etmemiz gerek.

Bunlara cüzdan dememizin nedeni çoğunlukla onları yanımızda
taşıyabilmemizdir.  Bunun yanında, onları kasa, para kesesi, veya
fiziksel para dünyasında bulunan bir başka benzetim ile de
anabilirdik.

Bizim paramız sanal olduğu için, onu gerçekten içine koyabileceğimiz
bir "kap" bulunmamakta.  Bu sorunu çözmek için, benzetimimizi
değiştirmeliyiz.

Bir kripto cüzdanı aslında bir *cüzdan* değildir.  Onları bu isimle
anmak kolay, çünkü ilk bakışta onlar paramızı *içine* koyduğumuz
şeyler gibi.  Ancak kripto cüzdanları daha çok bir anahtarlık gibi
çalışırlar.  Bunun sebebi: gerçekte monerolar bir yere hareket
etmezler, bunlar varlık olarak ünlü blokzincirimizde yazılıdırlar.
Anahtarlarını kullanarak, kendi monerolarının sahibi olduğunu
kanıtlayabilirsin, ve ardından onlarla istediğini yapabilirsin.

O halde Monero oyununu oynayan oyuncuların koinlerini içine koydukları
bir kap yerine, bizim sahip olduğumuz şey, [oyunumuzu oynayan bütün
oyuncuların büyük bir listesi](2.10_money_ledger.md), ve oyunculara
verdiğimiz tek şey de koinlerinin sahipliklerini kanıtlayabilecekleri
**anahtarlar** olacak.

Bu durum oyuncular arasında çalıştırdığımız devasa bir bankaya
benziyor.  Ve herkese sınırsız miktarda, sadece [kendi uygun
anahtarlarının açabildiği](2.15_keys.md), banka kasaları veriyoruz.

