---
title: 3.2 Biriken
---

Başlangıçta [ihtiyacından fazlasına sahip olmak](3.01_wake_up.md) bir
kazaydı.  Şanslı olup etrafındaki yemeğe denk gelmek, gerekli olandan
daha büyük bir av hayvanını öldürmek, veya basitçe başkalarından
çalarak elde etmek.  Fakat, anlık ihtiyacından daha fazlasına sahip
olmayı besleyecek bir eğilimin yoktu.  Besininin çoğu kolayca
bozulabilen şeylerden oluşmakta; dayanıklı olan malzemelerin, mesela
alet veya giysi, ise hareket halinde olduğunda sana yük olmaktaydı.

Buna ek olarak, fazlaca sahip olduğun her şey seni aynı zamanda bir
hedefe çevirmekteydi, fazlalığın getirdiği bir risk vardı.
Başkalarıyla takas yapmak çok da kolay değildi, senin istediğin ve
karşılığında sende olan bir şeyi isteyecek birisini, *ihtiyacın
olduğunda* bulmak oldukça zordu.  Bu durum, başkalarının sende olup da
ihtiyaç duydukları şeyleri senden çalmalarına, veya sana saldırarak
zorla almalarına yol açmıstı.

Bu durum bizim gibi iki ayak üzerinde duran koca beyinli memeliler
için hiç de iyi değildi.  Dili icat ederek diğerlerine karmaşık
şeyleri, *o an ve o dakika gerçekleşmeyen* şeyleri, ifade edebilmeye
başladığimiz gibi, **parayı** da icat etmiş olduk.  Para temelde,
elimizde olan ve şu anda ihtiyacımız olmayan fazla [şeyi saklayıp
biriktirmemizi](2.02_money_is_a_battery.md) sağlayan bir alettir.
Eğer diğerleri de bizimle aynı parayı kullanırsa, aramızda [gelecekte
de bu paranın işe yarayacağı](2.04_money_rules.md) konusunda
anlaşabiliriz.  Kendiliğinden gelişmeye başlayan şey: eğer bugün
ihtiyacımdan biraz daha yiyecek elde edebilirsem, o fazlalığı para
karşılığında bir başkasının yemesi için verebilirim.  Böylelikle diğer
kişi de yemek yemiş olur, ve belki de diğer hafta, hasta olup da ava
çıkamazsam, elimdeki parayı yemeğe çevirebilir kendimi doyurabilirim.

Birikim yapmak belirli şekillerde mümkün olmuşsa da, paranın icadı onu
aşırı üst seviyeye çıkardı.  İnsanlar, başkalarının çok da iyi
beceremediği belirli bir işte ustalaşmanin daha iyi bir hayata kalma
stratejisi olabileceğini fark ettiler.  Eğer her konuda iyi olmaya
çalışıyorsan, başına bir şey geldiğinde (hastalık) veya koşullar
çetinleştiğinde (yaman av hayvanları) ayvayı yersin.  Bunun yanında,
köyün en iyi şifacısı olabilirsen, ava çıkmak zorunda kalmadan,
hizmetini para karşılığı sunarak, ihtiyacın olan yemeği satın
alabilirsin.

Birikim yapabilmek bizi **özelleşmeye** itti.  Ve özelleşmeyle
birlikte, temel seviyeden ileri seviyeye geçtik.  Özelleştigimiz
işleri daha verimli yapmamızı sağlayacak yeni aletler ürettik, ve bu
gelişmeler sayesinde ömrümüz arttı.

Sürekli daha iyi bir şekilde tekrar icat ettiğimiz aletlerden birisi
paranın kendisi.  Para bizim daha verimli şekilde alışveriş ve birikim
yapmamızı sağladı.  Bizim buraya gelmemize olanak sağladı.  O halde,
daha iyi bir para icat etmeye devam edebilirsek, kendimizi sürekli
daha yükseklere de çekebilir, sürekli daha iyi duruma erişen hayatlara
sahip olabiliriz.



<p align='center' style='margin-top: 1.5em;'><span style='margin-right: 1em;'><a href="./3.01_wake_up.md">◄ Önceki</a></span> <span style='color: #ff774d;'>/</span> <span style='margin-left: 1em;'><a href="./3.03_is_this_money.md">Sonraki ►</a></span></p>
