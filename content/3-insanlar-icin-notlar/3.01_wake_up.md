---
title: 3.1 Uyan
---

Yerde uzanıyorsun.  Yanık kül, yağ ve ter kokusu var.  Yakınındaki bir
akarsuyun sesi geliyor; çalılıkların arasından geçerek mağaranın
girişine ulaşan ses zayıf.  Sabah ışığının çalılıklar arasındaki
dansını görebiliyorsun.  Yanında uzanan ailen var.  Doğrulup
kalkıyorsun.  Formda olmasan da, oldukça _yalınsın_.  Vücudunda hiç
bir fazlalık yok, geçmişte onun içine koymayı başardığın bütün enerji
onu harekette tutmak üzere kullanılmış.  Kasların dün gerçekleşen
toplayıcılıktan dolayı ağrı içinde.  Vücudun, yaşadığın yılların
etikisinde, fakat düşündüğünden daha yaşlı gözüküyor.  Gelecekteki
soyuna kıyasla, yaşam süren sıkıştırılmış.

Yapacağın bir sonraki şeyin ne olduğunu biliyorsun.  Düşünüp taşınmana
gerek yok, vücudun sana cevabı vermekte.  Yemek bulmalısın.

Uyanık kaldığın sürenin çoğu yemek bulmakla geçiyor.  Kavramsal açıdan
aynı şeyin bugün de geçerli olduğunu söyleyebilirsin.  Yine de, orada
yaşanılan sadece kavramsal değil, somut gerçeklikten; yemek bulma,
çalma veya öldürmeye bakıyorsun.  Bunun dışında çok yorulup uykuya
dalmadan önce yaptıkların çok az.  Zaman zaman çiftleştiğini
söyleyebiliriz, aksi takdirde biz bugün burada olmazdık.  Uyanık
zamanının çok azı bir sonraki gün için gereken yakıtı bulmak ve
saklamak dışındaki etkinliklere adanmış.  Ertesi gün de bu şekilde, ve
ardındaki gün de.  Kelimenin tam anlamıyla günden güne yaşıyorsun.

Yeni şeyler denemek ve başarısız olabilmek, etrafında en kıt bulunan
şey.  Boş zamana sahip olman için, yenilebilir meyve ve böğürtlenleri
bulmada çok iyi olman, veya hayvanları oldukça kısıtlı aletlerle
yakalayıp öldürmede çok iyi olman gerekiyordu.

Bugün çok önemli bir gün.  Bin kere tekrar baktığını düşündüğün
çalılığın içinde, orta yapraklar arasında bir dal dolusu oldukça güzel
kırmızı böğürtlenler buldun.  Şeker halinde, yenilebilir yakıt olan,
saklı, değerli bir kısım.  Bunları hızla eline alıp, böğürtlenlerden
dördünü yiyorsun.  Şansına inanamaz durumdasın.  Elinde hala dört tane
daha kalmış.  Çok zeki olduğun için aklında zayıf bir fikir beliriyor:
eğer onları şimdi yemezsem, yarın da bugün gibi ziyafet çekebilirim.
_Yarın_.  O efsanevi gün, şu anda var olmayan, ancak tekrar
uyandığında var olan.  **Bu devasa bir farkındalık.**  Cidden, **bu
dev bir adım.**

İcat ettiğin şey, _uzak zaman tercihi_.  Bu medeniyetin yapıtaşıdır;
geleceğin için düşünebilmek.  Geçmişte bir yerde, beyinlerimiz her gün
uyanmaya, ve önceki gecenin yemeğinden arta kalanları etrafında
görmeye alıştı.  Bu arta kalanları yiyebileceğini gördü, ve o gün, bir
önceki günden kalanı yediği için daha az aç olduğunu fark etti.

Böylece mağarana geri dönüp, olağan gözüken bir taş bulursun.  Altına
boğurtlenleri saklarsın.  O gün ilk defa [birikim
yapmış](3.02_savings.md) oldun.



<p align='center' style='margin-top: 1.5em;'><span style='margin-right: 1em;'></span> <span style='color: #ff774d;'>/</span> <span style='margin-left: 1em;'><a href="./3.02_savings.md">Sonraki ►</a></span></p>
